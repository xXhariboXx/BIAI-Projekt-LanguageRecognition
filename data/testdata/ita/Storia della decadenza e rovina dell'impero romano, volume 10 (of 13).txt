

      _Descrizione dell'Arabia e de' suoi abitatori. Nascita,
      carattere e dottrina di Maometto. Predica alla Mecca. Fugge a
      Medina. Propaga la sua religione colla spada. Sommessione
      volontaria o sforzata degli Arabi. Sua morte, e suoi successori.
      Pretensioni e trionfi d'Ali e de' suoi discendenti._


Dopo avere per piu di sei secoli tenuto dietro ai vacillanti sovrani di
Costantinopoli e della Germania, ora risalendo all'epoca del regno
d'Eraclio, mi trasferiro sulla frontiera orientale della monarchia
greca. Mentre lo Stato s'impoveriva colla guerra di Persia, e straziata
era la Chiesa dalla Setta di Nestorio e da quella dei Monofisiti,
Maometto, colla spada in una mano e coll'Alcorano nell'altra, fondava il
suo trono sulle ruine del Cristianesimo e di Roma. I talenti del Profeta
arabo, i costumi del suo popolo e lo spirito della sua religione sono
tra le cagioni che hanno operato il decadimento e l'ultimo crollo
dell'impero d'Oriente; e la rivoluzione che ne segui, e che si puo
noverare fra le piu memorabili che impressero nelle varie nazioni del
Globo un carattere nuovo e permanente, ci presentera uno spettacolo ben
degno de' nostri sguardi[1].

La penisola d'Arabia raffigura[2] tra la Persia, la Siria, l'Egitto e
l'Etiopia una specie di vasto triangolo con faccie irregolari. Dalla
punta settentrionale di Beles[3], sull'Eufrate, forma una linea di mille
e cinquecento miglia che termina nello stretto di Babelmandel e nel
paese dell'incenso. La linea del mezzo, che va dall'Oriente
all'Occidente, da Bassora a Suez, dal golfo Persico al mar Rosso, puo
essere all'incirca la meta in lunghezza[4]; i lati del triangolo si
dilatano insensibilmente, e la base che e al mezzodi presenta all'Oceano
indiano una costa di circa mille miglia. La superficie interna della
penisola e quattro volte piu ampia di quella dell'Alemagna o della
Francia; ma la parte piu vasta di quel terreno e stata giustamente
disonorata cogli epiteti di _Petrea_ e di _Arenosa_. La natura almeno
fregio i deserti della Tartaria di grandi alberi, d'erbaggi abbondanti,
e il viaggiator solitario vi trova nello spettacolo dei vegetabili una
sorta di consolazione e di societa; ma gli orridi deserti dell'Arabia
non offrono allo sguardo che un'immensa pianura di sabbia, solamente
interrotta da montagne aride ed angolose, e la superficie del deserto,
priva d'ombra di sorta, mostra un terreno abbruciato dai raggi diretti
del cocente sole del tropico. In vece di rinfrescar l'atmosfera non
diffondono i venti che un vapore nocivo ed anche mortale, quando
soprattutto vengono dal sud-ouest; i monti di sabbia cui formano e
disperdono alternativamente, ponno paragonarsi ai flutti dell'Oceano:
caravane ed eserciti intieri furono inghiottiti da quel vortice. Si
desidera e si contende l'acqua cola, che per tutto il Mondo e si comune,
e tanta e la carestia di legna che ci vuol molt'arte per conservare e
propagare il fuoco. Non ha l'Arabia una sola di quelle riviere
navigabili, che fecondano il suolo, e ne portano alle vicine contrade le
produzioni. La terra sitibonda assorbe i torrenti che cadono dalle
colline: il tamarindo, l'acacia e poche piante robuste, che pongono le
radici nei crepacci delle rupi, non si alimentano che della rugiada
notturna: quando piove si ha cura di trattenere qualche goccia d'acqua
in cisterne o in acquedotti; i pozzi e le fonti sono i secreti tesori di
que' deserti, e dopo molti giorni di viaggio il trafelato pellegrino
della Mecca[5] non incontra per dissetarsi che poche acque ributtanti
pel sapor che han contratto sopra un letto di zolfo o di sale. Tale e la
prospettiva generale del clima dell'Arabia; e questa universale
sterilita da un prezzo infinito a qualche apparenza di vegetazione, che
si trovi qua e la; un bosco ombroso, un meschino pascolo, una corrente
d'acqua dolce invitano una colonia d'Arabi a stanziar sul fortunato
terreno che loro procaccia alimento ed ombra per se e pei lor bestiami,
e li incoraggia a coltivar la palma e la vite. Le alte terre che
costeggiano l'Oceano indiano son segnalate dalle legne e dall'acque che
vi si rinvengono in maggior abbondanza; l'aria e piu temperata, piu
saporite le frutta, piu numerosi gli animali e gli uomini; la fertilita
del suolo inanimisce e premia i lavori dell'agricoltura; e l'incenso[6]
ed il caffe di quelle regioni hanno tratto cola in ogni tempo i
mercadanti di tutti i paesi del Mondo. Paragonando questa regione
privilegiata al rimanente della penisola, merita il nome d'Arabia
_Felice_, e merce del contrapposto de' suoi dintorni comparisce agli
occhi dell'immaginazione bella e pomposa di tutti gl'incanti della
favola, che per la lontananza ha preso il credito della verita; si e
supposto che la natura avesse riservato a questo paradiso terrestre i
suoi favori piu singolari, e le sue opere piu curiose; che gli abitanti
vi godessero di due cose che sembrano incompatibili; lusso e innocenza;
che il suolo ridondasse d'oro e di pietre preziose[7], e che terra e
mare esalassero vapori aromatici. Non conoscono gli Arabi questa
divisione dell'Arabia _Deserta_, della _Petrea_ e della _Felice_ tanto
famigliare ai Greci ed ai Latini; ed e ben cosa singolare che un Cantone
che non cangio ne linguaggio, ne abitatori serbi appena qualche vestigio
dell'antica sua Geografia. Li distretti marittimi di _Bahrein_ e
d'_Oman_ stanno rimpetto alla Persia. Il regno di _Yemen_ fa conoscere i
limiti o almen la situazione dell'Arabia Felice: il nome di _Neged_ si
distende nell'interno delle terre, e la nascita di Maometto ha
illustrato la provincia di Hejaz che giace sulla costa del mar Rosso[8].

Si misura la popolazione dai mezzi di sussistenza, e la vasta penisola
dell'Arabia ha forse meno abitatori che una provincia fertile e
industre. Gli Icthyofagi[9], o popoli che vivon di pesci, andavano un
tempo erranti sulle coste nel golfo Persico, dell'Oceano ed anche del
mar Rosso a procurarsi quel precario alimento. In si miserabile
condizione, che poco merita il nome di societa, quel bruto che si chiama
uomo, senz'arti e senza leggi, quasi sfornito d'idee e di parole era
superiore di poco al resto degli animali; per lui passavano in una
silenziosa obblivione le generazioni ed i secoli, e i bisogni e gli
interessi che restringeano l'esistenza del Selvaggio all'angusto margine
della costa marittima, gl'impedivano il pensiero di moltiplicar la
specie; ma e ben rimota di gia quell'epoca in cui la gran masnada degli
Arabi si tolse da quella deplorabile miseria, e non potendo il deserto
mantener una popolazione di cacciatori, passarono questi subitamente al
piu tranquillo e piu felice stato della vita pastorale. Tutte le tribu
erranti degli Arabi hanno le abitudini stesse; nella faccia de'
_Beduini_ attuali si rinvengono i delineamenti dei loro avi[10], i
quali, al tempo di Mose o di Maometto, abitavano sotto tende della
medesima forma, e guidavano i lor cavalli, i cammelli, le gregge ai
fonti ed ai pascoli stessi. Il nostro dominio sugli animali di servigio
ci scema le fatiche, accrescendoci le ricchezze, ed il pastor Arabo e
divenuto padrone ed arbitro d'un fedele amico, e d'uno schiavo laborioso
nel suo cavallo[11]. Credono i naturalisti che il cavallo sia originario
dell'Arabia, ove il clima e il piu favorevole non alla statura, ma
all'ardenza e alla velocita di questo generoso quadrupede. Il pregio de'
cavalli barbari, spagnuoli ed inglesi proviene della mischianza del
sangue arabo[12]. Con una cura superstiziosa conservano i Beduini la
rimembranza della storia e dei meriti della razza piu pura; si vendono
carissimi i maschi, ma le femmine rare volte si contrattano, e la
nascita d'un nobile poledro e un'occasione di gioia e di congratulazioni
fra le tribu. Questi cavalli sono allevati sotto tende in mezzo ai
fanciulli arabi, coi quali stanno in un'amichevole famigliarita che
nutre in loro abitudini di dolcezza e d'affetto. Non hanno che due
andature, il passo e il galoppo; le loro sensazioni non sono mortificate
dalle continue percosse della sferza o dello sprone; se ne riserva la
forza pei momenti in cui occorre o fuggire, o inseguire; appena sentono
la mano, o la staffa si slanciano colla celerita del vento; e se nella
rapida corsa il loro amico e rovesciato a terra, nel punto istesso si
fermano, e aspettano che il cavaliere risalga in sella. Nelle sabbie
dell'Affrica e dell'Arabia, il cammello e un dono del cielo e un animale
sacro. Questa robusta e paziente bestia destinata a portare i fardelli
puo camminar molti giorni senza mangiare e senza bere; il suo corpo,
segnato dai marchi di servitu, ha una specie di tasca, o sia un quinto
stomaco, che e un serbatoio d'acqua dolce; i grandi cammelli possono
soffrire un peso di dieci quintali; e il dromedario d'una struttura piu
snella e piu agevole, precorre il cavallo piu agile. E in vita e in
morte, quasi tutte le parti del cammello sono profittevoli all'uomo; la
sua femmina somministra una quantita considerabile d'un latte nudritivo;
quando e in tenera eta la carne ha il sapor del vitello[13]; si ricava
dall'orina un sale prezioso; i suoi escrementi suppliscono alle materie
combustibili; e il suo lungo pelo, che cade e si rinova ogni anno,
lavorato grossolanamente serve al vestire, al mobigliamento e alle tende
de' Beduini. Nella stagione piovosa si nutre della poca erba del
deserto; negli ardori della state e nella penuria del verno le tribu
s'accampano sulla costa del mare, sulle colline dell'Yemen, o ne'
contorni dell'Eufrate, e spesse volte si trasferirono, non senza
rischio, sino alle sponde del Nilo e ne' villaggi della Siria e della
Palestina. La vita d'un Arabo vagabondo e tutta pericolo e miseria; e
benche si procacci talvolta colle rapine, o colle permute, i frutti
dell'industria, un semplice particolare in Europa col suo lusso trova
godimenti assai piu sodi e piacevoli di quelli che possa ottenere il piu
altiero Emir, ricco d'un armento di diecimila cavalli.

Si osserva per altro una differenza essenziale tra le masnade, o sia
orde della Scizia, e le tribu Arabe; parecchie di quest'ultime si
adunarono in borgate, e si diedero al traffico e all'agricoltura.
Impiegavano una parte del tempo e dell'industria nelle cure del
bestiame; tanto in guerra che in pace si mischiavano coi loro fratelli
del deserto; e queste utili pratiche procacciarono a' Beduini qualche
mezzo da sovvenire a' bisogni, e diedero loro qualche sentore d'arti e
di scienze. Le piu antiche e piu popolate delle quarantadue citta
dell'Arabia[14], indicate da Abulfeda, appartenevano all'Arabia Felice;
le torri di Saana[15], e il mirabile serbatoio di Merab erano opera del
re degli Omeriti[16]; ma questa gloria profana era oscurata e vinta da'
fasti profetici di Medina[17], non che della Mecca[18], situate presso
il mar Rosso, lontane l'una dall'altra dugencinquanta miglia: era
l'ultima di queste citta sante conosciuta da' Greci sotto il nome di
_Macoraba_, e la desinenza della parola ne denota la vastita, che
peraltro, nell'epoca piu florida, non sorpasso mai l'ampiezza, ne la
popolazione di Marsiglia. Convien dire che un occulto motivo, forse nato
da qualche superstizione, determinasse i fondatori a prescegliere una
situazione tanto infelice. Fabbricarono le abitazioni di melma, o di
pietra, sopra un piano lungo due miglia circa, e largo d'un miglio, alle
falde di tre monti sterili. Il suolo e roccia; l'acqua, non esclusa
quella del santo pozzo di Zemzem, e amara o salmastra; i pascoli remoti
dalla citta, e l'uva che si mangia viene da' giardini di Tayef, che sono
lontani sessantasei miglia. Si segnalavano fra le diverse tribu Arabe i
Koreishiti che regnavano alla Mecca, per la riputazione, e il valore; ma
nel mentre che la trista qualita del terreno era ritrosa
all'agricoltura, erano essi collocati in luogo vantaggioso per
trafficare. Col mezzo del porto di Gedda, distante solo quaranta miglia,
manteneano un'agevole corrispondenza coll'Abissinia, e questo regno
cristiano fu il primo asilo de' discepoli di Maometto. Si trasportavano
i tesori dell'Affrica a traverso della penisola a Gerrha, o Katif, citta
della provincia di Bahrein, edificata da' fuorusciti della Caldea, i
quali, e fama, impiegarono per materiali una rocca di sale[19]. Si
conduceano di poi, colle perle del golfo Persico, su le zattere, sino
alla foce dell'Eufrate. Giace la Mecca quasi in pari distanza, cioe
trenta giornate di viaggio lontana dall'Yemen che le sta a destra, e
dalla Siria posta su la sinistra. Quelle caravane posavano il verno
nell'Yemen, la state nella Siria, e l'arrivo loro dispensava i vascelli
dell'India dalla noiosa e difficile navigazione del mar Rosso. I
cammelli de' Koresheiti ritornavano da' mercati di Saana e di Merab, e
da' porti di Oman e d'Aden, carichi d'aromi preziosi. Le fiere di Bostra
e di Damasco fornivano biada alla Mecca, e lavori dell'industria loro:
queste lucrose permute portavano l'abbondanza e la ricchezza nelle
contrade di quella citta, e i piu nobili de' suoi figli accoppiavano
l'amor delle armi alla profession del commercio[20].

I forestieri e i nativi del paese discorsero con grandi elogi
dell'independenza perpetua degli Arabi, e parecchi artificiosi
controversisti hanno trovato[21] in quello stato singolare, ma naturale,
una profezia ed un miracolo in favore della posterita d'Ismaele[22].
Parecchi fatti che non si ponno ne dissimulare, ne eludere, rendono
imprudente e superflua questa maniera di ragionare: il regno d'Yemen fu
soggiogato ora dagli Abissini, ora da' Persiani, ora da' Soldani
d'Egitto[23], e da' Turchi[24]: le citta sante della Mecca e di Medina
varie volte furono soggette a un tiranno Tartaro, e la provincia romana
d'Arabia[25] comprendea particolarmente il deserto ove Ismaele e i suoi
figli alzarono probabilmente le loro tende in faccia a' fratelli. Ma
questa servitu non fu che passeggera o locale; il Corpo della nazione
sfuggi all'impero delle piu possenti monarchie. Sesostri e Giro, Pompeo
e Traiano, non valsero a terminare la conquista dell'Arabia; e se il
moderno sovrano de' Turchi[26] esercita una giurisdizione apparente, il
suo orgoglio e ridotto a domandare l'amicizia d'un popolo che provocato
e terribile, e che invano si assale. E cosa evidente che la liberta
degli Arabi dipende dalla lor indole e dalla qualita del paese. Per
molte generazioni, prima di Maometto[27], aveano le contrade
circonvicine provato con grave danno l'intrepido valore di quelli nella
guerra offensiva e nella difensiva. Seguendo le abitudini e la
disciplina della vita pastorale, gli uomini si conformano a poco a poco
alle pazienti e operose virtu del soldato. La cura delle pecore e de'
cammelli e lasciata alle donne della tribu; ma la gioventu bellicosa,
sempre a cavallo, armata ed unita sotto la bandiera dell'Emir,
s'esercita a scagliar dardi, a maneggiar la chiaverina e la scimitarra.
La memoria della lunga loro independenza e la testimonianza piu certa
per provarne la durata; ogni generazione novella si sente infiammata
dalla brama di mostrarsi degna de' suoi antenati, degna di conservare
l'eredita del valore che gli fu trasmesso. All'avvicinarsi d'un comune
nemico rimane sospesa ogni lite domestica; nelle ultime ostilita contro
i Turchi, ottantamila confederati assalirono, e rubarono la caravana
della Mecca. Marciano alla battaglia forti della speranza di vincere, e
si conducono dietro quanto occorre ad assicurare la ritratta. I lor
cavalli, e i cammelli, che in otto o dieci giorni possono correre
quattro o cinque cento miglia, si dileguano rapidamente davanti al
vincitore; le acque occulte del deserto ne eludono ogni ricerca, e le
schiere vittoriose son costrette a languire di fame, di sete, di stenti
inseguendo un nemico invisibile, che, ridendosi degli sforzi ostili,
riposa sicuro in seno all'ardente sua solitudine. Ne solamente le armi e
i deserti de' Beduini ne francheggiano la liberta; essi sono una
barriera per l'Arabia Felice, gli abitanti della quale lontani dal
teatro della guerra sono snervati dal clima e dall'abbondanza del suolo.
Dalle fatiche e dalle malattie furono distrutte le legioni
d'Augusto[28], ne mai si giunse, fuorche per mare, a sottomettere
l'Yemen. Quando Maometto[29] inalbero il suo sacro Vessillo[30], era
quel regno una provincia del reame di Persia; ma regnavano tuttavia
nelle montagne sette principi degli Omeriti, e il luogotenente di Cosroe
si indusse a dimenticare la patria, e il suo sciagurato padrone. Gli
storici del secolo di Giustiniano ci espongono lo stato degli Arabi
independenti, che parteggiarono secondo l'interesse e l'inclinazione
propria nella lunga guerra dell'Oriente: fu permesso alla tribu di
_Gassan_ l'accamparsi sul territorio di Siria, ed a' principi di Hira
l'edificare una citta circa quaranta miglia al mezzodi dalle ruine di
Babilonia. Spediti erano e vigorosi nelle fazioni militari, ma venali
nell'amicizia, incostanti nella fedelta, capricciosi negli odii: era piu
facile l'attizzare questi Barbari erranti che il disarmarli, e nella
familiarita che si acquista con chi guerreggia, imparavano a conoscere e
a dispregiare l'altiera debolezza di Roma e della Persia. Da' Greci e
da' Latini le tribu Arabe, disseminate fra la Mecca e l'Eufrate[31],
erano confuse sotto il nome generale di Saraceni[32], cui sino
dall'infanzia ogni cristiano apprendeva a pronunciare con orrore e
spavento.

Quando gli uomini vivono sommessi ad una tirannide interna, invano si
rallegrano della lor nativa independenza; ma l'Arabo personalmente e
libero, e per qualche rispetto gode i beni sociali senza rinunciare a'
dritti della natura. In ogni tribu, la gratitudine, la superstizione, o
la fortuna sollevarono una famiglia particolare sopra dell'altre. Le
dignita di Scheik e d'Emir si trasmettono in modo invariabile a questa
razza eletta; ma l'ordine di successione e precario e poco determinato,
e al personaggio piu degno o piu avanzato d'eta in quella nobile
famiglia si conferisce l'officio semplice, ma rilevante, di terminare
coi suoi consigli le liti, e di guidare coll'esempio la bravura della
nazione. Fu permesso ancora ad una donna valente e coraggiosa di
comandare a' concittadini di Zenobia[33]. Dalla momentanea unione di piu
tribu risulta un esercito: quando e durevole, una nazione; e il Capo
supremo, l'Emir degli Emiri, che inalbera davanti a loro la sua
bandiera, puo dagli stranieri considerarsi per un re. Se i principi
Arabi abusano d'autorita, ne sono presto puniti dalla diserzione de'
sudditi, accostumati ad un reggimento dolce e paterno. Non e frenato da
verun vincolo il lor coraggio; liberi ne sono i passi; il deserto e per
tutti: non sono congiunte le famiglie fra loro che per un contratto
naturale e volontario. La popolazione dell'Yemen, piu docile, ha
tollerato la pompa e la maesta d'un monarca, ma se, come fu detto, non
poteva il re uscire del palazzo senza porre a repentaglio la vita[34],
dovea la forza del suo governo essere in mano de' Nobili e de'
magistrati. Nelle citta della Mecca e di Medina si vede, in mezzo
dell'Asia, la forma o piuttosto la realta d'una repubblica. L'avolo di
Maometto e i suoi antenati in linea retta compariscono nelle operazioni
al di fuori, e nell'amministrazione interna come principi del loro
paese: pure l'impero loro, come quello di Pericle in Atene, e de' Medici
in Firenze, era appoggiato all'opinione che avevasi della loro sapienza
e integrita: il poter loro si divise col patrimonio, e lo scettro passo
dagli zii del Profeta al ramo cadetto della tribu de' Koreishiti.
Adunavano il popolo nelle grandi occasioni, e poiche non si guida il
genere umano se non per la forza o la persuasione, ne viene che l'uso e
la celebrita dell'arte oratoria presso gli Arabi e la piu chiara pruova
della lor liberta pubblica[35]. Ma il semplice edifizio della lor
liberta era ben diverso dalla struttura dilicata e artificiale delle
repubbliche greche e romana, ove ogni cittadino aveva una parte indivisa
de' dritti civili e politici della Comunita. In un sistema di societa
men complicato, gode la nazione Araba la liberta, percio che ciascheduno
de' figli suoi aborre dal sottomettersi vilmente alla volonta d'un
padrone. Il cuore dell'Arabo e guernito delle austere virtu del
coraggio, della pazienza e della sobrieta; coll'amore per la
independenza vien contraendo l'abitudine di dominare se stesso, e la
tema del disonore sbandisce da lui lo spavento pusillanime delle
fatiche, de' pericoli, della morte. Il suo contegno denota la gravita
del suo pensare; parla adagio, e il suo discorso e sensato e conciso;
ride poco, e non ha altro gesto che quello di accarezzare la propria
barba, rispettabile simbolo della virilita; pieno del sentimento di se
medesimo, tratta leggermente gli eguali, e senza soggezione i
superiori[36]. La liberta dei Saraceni sopravvisse alla conquista del
lor paese; ebbero i primi Califi a soffrire la franchezza ardita e
familiare dei sudditi; salivano in cattedra a persuadere e ad edificare
la congregazione, e solamente dopo che fu trasferita la sede dell'impero
su le rive del Tigri, introdussero gli Abassidi l'altero e magnifico
cerimoniale delle Corti di Persia, e di Bisanzio.

Volendo studiare le nazioni e gli uomini, conviene investigare le
cagioni che tendono ad accostarli o a disgiungerli, che restringono o
estendono, addolciscono o inaspriscono il carattere sociale. Segregati
dal rimanente degli uomini, s'abituarono gli Arabi a confondere le idee
di forestieri e di nemici, e la poverta del suolo diffuse fra loro un
principio di giurisprudenza, che sempre ammisero, e posero in pratica.
Pretendono che nel comparto della Terra, gli altri rami della gran
famiglia abbiano avuto in sorte i climi ubertosi e felici, e che la
posterita di Ismaele, proscritta e dispersa, abbia il dritto di
rivendicare, coll'artificio e colla violenza, quella parte d'eredita che
le fu ingiustamente negata. Secondo l'osservazione di Plinio, le tribu
Arabe sono dedite al ladroneccio del pari che al traffico, assoggettano
a contribuzioni o a spoglio le caravane che attraversano il deserto, e
sin da' tempi di Giobbe e di Sesostri[37], furono i lor vicini le
vittime di loro rapacita. Se un Beduino vede da lungi un viaggiatore
solitario, gli corre addosso furiosamente, gridando: «Spogliati: tua zia
(mia moglie) e senza veste». Se quegli si sottomette subito, ha diritto
alla clemenza dell'Arabo; ma la menoma resistenza lo irrita, e il sangue
dell'assalito debbo espiare quello che sarebbe stato versato per la
difesa. Chi spoglia i passeggeri da se solo, o con pochi compagni, e
trattato da ladro, ma le imprese d'una truppa numerosa prendono qualita
di guerra legittima ed onorata. Le disposizioni violente d'un popolo
armato cosi contro il genere umano s'erano inviperite per l'abito di
saccheggiare, d'assassinare, di far vendette approvate da' costumi
domestici. Nell'odierna costituzione dell'Europa, il dritto di far pace
o guerra appartiene a pochi principi, e ancora piu pochi son quelli che
in fatto esercitano questo dritto; ma poteva impunemente ogni Arabo, ed
anche con gloria, volgere la punta della sua chiaverina contro un
concittadino. Qualche somiglianza d'idiomi e di usanze erano quel solo
vincolo che congiugneva queste tribu in Corpo di nazione, ed in ogni
Comunita era impotente e muta la giurisdizione del magistrato: dalla
tradizione si ricordano mille e settecento battaglie[38] accadute in
que' tempi di ignoranza che precedettero Maometto: per l'animosita delle
fazioni civili piu acerbe facevansi le ostilita, e il racconto in prosa
o in versi d'un'antica contesa bastava a riaccendere le stesse passioni
nei discendenti delle popolazioni nemiche. Nella vita privata, ogn'uomo,
o per lo meno ogni famiglia, era giudice o vindice della causa propria.
Quella delicatezza d'onore che valuta piu l'oltraggio che il danno,
avvelena mortalmente ogni lite degli Arabi; facilmente s'offende l'onore
delle lor mogli e delle lor barbe: un atto indecente, un motto frizzante
non puo espiarsi altramente che col sangue del reo, e tanto e paziente
il lor odio nel temporeggiare, che aspettano per mesi ed anni
l'occasione di vendicarsi. I Barbari di tutti i secoli hanno ammesso
un'ammenda o un compenso per l'omicidio, ma nell'Arabia hanno i parenti
del morto l'arbitrio d'accettare la soddisfazione, o di praticare colle
proprio mani il diritto di rappresaglia. La loro rabbia giugne alla
sottigliezza di ricusare anche la testa del nemico, di sostituire un
innocente al colpevole, di rovesciare la pena sul migliore e sul piu
ragguardevole degli individui di quella razza di cui si dolgono. Se
perisce per lor mano, sono esposti essi pure al pericolo delle
rappresaglie: vanno ad accumularsi insieme l'interesse e il capitale di
questo sanguinario debito, per modo che i Membri delle due famiglie
passano i giorni a tendere, e a temere agguati, e tante volte occorre un
mezzo secolo a saldare finalmente questa partita di vendetta[39].
Siffatta inclinazion micidiale, che non conosce ne pieta, ne indulgenza,
e stata peraltro temperata dalle massime dell'onore, che vuole in
ogn'incontro privato una specie d'eguaglianza d'eta e di forza, di
numero e d'armi. Prima di Maometto, celebravano gli Arabi un'annua
solennita per due o quattro mesi, durante la quale, dimenticando le
nimicizie straniere o domestiche, lasciavano religiosamente in riposo le
armi, e questa tregua parziale ci offre meglio l'idea delle loro
abitudini di anarchia e di ostilita[40].

Ma questo ardore di rapina e di vendetta era mitigato dal commercio, ed
anche dal gusto per la litteratura. I popoli piu civili del Mondo antico
circondano la penisola solitaria in cui giace l'Arabia; il mercadante e
amico di tutte le nazioni, e le caravane annuali recavano alle citta, ed
anche ne' campi del deserto, i primi albori di luce, e i primi semi di
gentilezza. Qualunque siasi la genealogia degli Arabi, derivo la lor
lingua della fonte medesima dell'ebrea, della siriaca, della caldaica:
le diversita di dialetto che si notano fra le varie tribu, sono pruova
della loro independenza[41], e tutte, dopo il nativo idioma,
preferiscono quello semplice e chiaro della Mecca. Nell'Arabia, siccome
gia nella Grecia, la lingua ha fatto piu rapidi progressi che non i
costumi; ottanta erano le parole per significare il mele, dugento per
denotare il serpente, cinquecento per un lione, mille per una spada, in
un tempo che questo copioso vocabolario non si conservava ancora che
nella memoria d'un popolo illetterato. Nelle iscrizioni de' monumenti
degli Omeriti si trovano caratteri mistici e non usati, ma le letture
cufiche le quali sono il fondamento dell'alfabeto moderno, inventate
furono sulle rive dell'Eufrate, e poco dopo introdotte alla Mecca da un
forestiero, che quivi si domicilio dopo la nascita di Maometto.
L'eloquenza naturale degli Arabi era estranea alle regole grammaticali,
poetiche, e rettoriche, ma avevan essi gran sagacita, ricca fantasia,
frasi energiche e sentenziose[42]; i loro discorsi composti, pronunciati
con gran forza, facevano molta impressione sull'uditorio. L'ingegno e il
valore d'un poeta nascente erano dalla sua tribu, e dalle alleate per
tutto decantati. S'imbandiva un solenne banchetto; un coro di donne
battendo i timballi, in un assetto da giorno nuziale, cantavano davanti
a' figli e agli sposi la fortuna della loro tribu; erano vicendevoli le
congratulazioni pel nuovo campione che s'apparecchiava a sostenere le
loro ragioni, pel nuovo eroe che doveva immortalare il lor nome. Le
tribu piu remote e le piu nemiche fra loro, andavano ad una fiera
annuale, abolita poi dal fanatismo de' primi Musulmani, e siffatta
assemblea nazionale debbe pure aver contribuito molto a dirozzare, ed a
familiarizzare insieme que' Barbari. Trenta giorni spendeansi a
permutare biada e vino, non che a recitare componimenti d'eloquenza e di
poesia. La magnanima gara de' poeti veniva disputando il premio, e
l'Opera che ottenea la corona si deponeva negli archivi de' principi e
degli Emiri: furono recati in idioma inglese i sette poemi originali
impressi in lettere d'oro, e appesi nel tempio della Mecca[43]. I poeti
Arabi erano gli storici e i moralisti del loro secolo; e se
partecipavano a' pregiudizii de' concittadini, incoraggiavano almeno e
premiavano la virtu. Godevano cantando l'unione della generosita e del
valore, e ne' sarcasmi contro qualche tribu spregevole, il piu amaro
rimbrotto era questo, che gli uomini non sapeano dare, e le donne non
sapeano rifiutare[44]. Ne' campi degli Arabi si scontra quella
ospitalita, che si usava da Abramo, e che si cantava da Omero. I feroci
Beduini, terrore del deserto, accolgono, senza esame e senza esitazione,
lo straniero che osa affidarsi all'onore di quelli, e porre il piede
nelle lor tende. Sono trattati con amicizia e con riguardo. Egli entra a
parte della ricchezza o della poverta del suo ospite, e quando ha
passato riposo, viene rimesso in via, con ringraziamenti, con
benedizioni, e fors'anche con donativi. Danno gli Arabi anche pruove di
piu generosa cordialita verso i fratelli, e gli amici che sono in
bisogno: gli atti eroici che loro meritarono gli encomii di tutte le
tribu sono senza dubbio di quelli che trapassavano, anche ai lor occhi,
gli angusti limiti della prudenza e dell'uso comune. Si faceano dispute
per sapere quale tra i cittadini della Mecca superasse gli altri in
generosita: per metterli a la pruova, un giorno si rivolsero a tre di
quelli, fra cui erano bilanciati i suffragi. Abdallah, figlio d'Abbas,
partiva per un lungo viaggio: avea gia il piede nella staffa, quando un
pellegrino fattosi a lui dinnanzi gli volse queste parole: «figlio dello
zio dell'apostolo divino, vedi un viaggiatore, che e miserabile.»
Abdallah smonto subito da cavallo, offerse al supplicante il proprio
cammello, col suo ricco vestiario, e con una borsa di quattromila monete
d'oro; non ritenne che la spada, sia perche fosse di buona tempera, sia
che ricevuta l'avesse da un parente rispettato. Il servo di Kais disse
al secondo supplicante: «il mio padrone dorme, ma tu ricevi quella borsa
di settemila monete d'oro: questo e quanto abbiamo in casa: eccoti di
piu un ordine, a vista del quale ti sara dato un cammello e uno
schiavo». Il padrone, quando fu desto, diede gran lodi al suo fedele
ministro, e lo fece libero, con un mite rimprovero di avere, rispettando
il suo sonno, messo limiti alla sua liberalita. Il cieco Arabah era
l'ultimo de' tre Eroi: mentre il mendico ricorse a lui, camminava
appoggiato sulla spalla di due schiavi: «oime, esclamo, i miei forzieri
son voti; ma tu puoi vendere questi due schiavi: e quando tu non li
accettassi, io non li voglio piu.» A queste parole, respinse da se i due
schiavi, o cerco brancollando l'appoggio d'una muraglia. Abbiamo in
Hatem un perfetto modello delle virtu degli Arabi[45]: era prode,
liberale, poeta eloquente, ladro scaltrito: metteva ad arrostire
quaranta cammelli per li suoi conviti ospitali, e se un nemico veniva
supplichevole, gli restituiva i prigioni, e il bottino. L'independenza
de' suoi concittadini non curava le leggi della giustizia, ma tutti
orgogliosamente seguivano il libero impulso della compassione e della
benevolenza.

Gli Arabi[46], simili agl'Indiani in questo, adoravano il sole, la luna,
le stelle, superstizione affatto naturale, che pur fu quella dei primi
popoli. Pare che quegli astri luminosi offrano in cielo l'immagine
visibile della Divinita: il numero e la distanza loro danno al filosofo,
come al volgo, l'idea di uno spazio illimitato; sta un'impronta
d'eternita su que' globi che non sembrano soggetti ne a corruzione, ne a
deperimento, e pare che il loro movimento regolare annunci un principio
di ragione o d'istinto, e la loro reale o immaginaria influenza mantiene
l'uomo nella vana idea che oggetto speciale delle lor cure sieno la
terra e i suoi abitatori. Babilonia coltivo l'astronomia come una
scienza, ma non aveano gli Arabi altra scuola, ne altra specola fuorche
un cielo limpido, e un territorio tutto piano. Ne' lor viaggi notturni
prendeano a guida le stelle; mossi da curiosita, o da divozione, ne
aveano imparato i nomi, le situazioni relative e il luogo del cielo ove
comparivano ogni giorno: dall'esperienza aveano appreso a dividere in
ventotto parti lo Zodiaco della luna e a benedire le costellazioni che
versavano piogge benefiche sull'assetato deserto. Non potea l'impero di
que' corpi raggianti stendersi al di la della sfera visibile, e
sicuramente ammetteasi dagli Arabi qualche potenza spirituale necessaria
per presedere alla trasmigrazion dell'anime, e alla risurrezion de'
corpi: si lasciava morire un cammello sul sepolcro d'un Arabo, acciocche
potesse servire il padrone nell'altra vita, e poiche invocavano l'anime
dopo morte, doveano ad esse supporre sentimento e potere. Io non conosco
bene, e poco mi cale di conoscere la cieca mitologia di que' Barbari, le
divinita locali cui poneano nelle stelle, nell'aria e su la terra, i
sessi e i titoli di que' Dei, le loro attribuzioni o la gerarchia. Ogni
tribu, ogni famiglia, ogni guerriero independente creava, e cangiava a
suo talento i riti non che gli oggetti del suo culto; ma in tutti i
secoli quella nazione, per molti rispetti, accetto la religione del pari
che l'idioma della Mecca. L'antichita della CAABA precede l'Era
cristiana. Il greco istorico Diodoro[47] accenna nella sua descrizione
della costa del mar Rosso, che tra il paese de' Tamuditi e quello de'
Sabei sorgeva un Tempio famoso di cui tutti gli Arabi veneravano in
santita: quel velo di lino o di seta che tutti gli anni e cola mandato
dall'imperatore de' Turchi, fu la prima volta offerto da un pio re degli
Omeriti, che regnava sette secoli prima di Maometto[48]. Pote il culto
de' primi Selvaggi esser contento d'una tenda o d'una caverna, ma poi si
innalzo un edifizio di pietra e d'argilla, e non ostante l'incremento
dell'arti, e la potenza propria non si scostarono i re dell'Oriente
dalla semplicita del primo modello[49]. La Caaba ha la forma d'un
parallelogrammo cinto da un vasto portico; vi si vede una cappella
quadrata, lunga ventiquattro cubiti, larga ventitre, alta ventisette,
che riceve luce da una porta e da una finestra: il suo doppio tetto e
sostenuto da tre colonne di legno; l'acqua pluviale cade da una
grondaia, che presentemente e d'oro, e una cupola difende dalle sozzure
accidentali il pozzo di Zemzem. Coll'arte, o colla forza ebbe la tribu
dei Coreishiti in custodia la Caaba; l'avo di Maometto esercito la
dignita sacerdotale da quattro generazioni inveterata nella sua
famiglia, la quale era quella degli Hashemiti, la piu reverenda e la piu
sacra del paese[50]. Il recinto della Mecca avea le prerogative del
santuario, e nell'ultimo mese d'ogn'anno la citta ed il Tempio erano
pieni d'una moltitudine di pellegrini che recavano alla casa di Dio voti
ed offerte. Queste cerimonie, anche al di d'oggi osservate dal fedel
Musulmano, furono introdotte e praticate dalla superstizione
degl'idolatri. Giunti ad una certa distanza, si spogliavano delle
vestimenta, faceano sette volte rapidamente il giro della Caaba, e sette
volte baciavano la pietra nera, e visitavano sette volte e adoravano le
montagne vicine, e gettavano in sette riprese alcune pietre nella valle
di Mina, e le cerimonie del pellegrinaggio terminavano, allora come
adesso, con un sagrificio di pecore, e di cammelli, la lana e l'unghie
de' quali si seppellivano nel terreno sacro. Le varie tribu trovavano o
introducevano nella Caaba gli oggetti del lor culto particolare. Era
quel Tempio ornato, o piuttosto deformato, da trecentosessanta idoli che
figuravano uomini, aquile, lioni, gazelle; il piu notabile era la statua
di Hebal, d'agata rossa, che teneva in mano sette frecce senza capo o
penne, istrumenti e simboli d'una profonda divinazione; ma questo
simulacro era un monumento dell'arto de' Siri. Alla divozione de' tempi
piu rozzi avea bastato una colonna, o una tavoletta, e le rupi del
deserto furono tagliate a foggia di numi o d'altari, ad imitazione della
pietra nera della Mecca[51] creduta, con forti ragioni, come un oggetto
originariamente d'un culto idolatra. Dal Giappone al Peru fu in uso la
pratica de' sagrifici, e per esprimere gratitudine o timore, il devoto
ha distrutto, o consunto, in onore degli Dei i doni del cielo piu cari e
preziosi. Parve la vita dell'uomo[52] l'obblazione piu bella da farsi
per allontanare una calamita pubblica, e il sangue umano tinse gli
altari della Fenicia e dell'Egitto, di Roma e di Cartagine: si barbara
usanza si mantenne fra gli Arabi lunga pezza: nel terzo secolo la tribu
de' Dumaziani sagrificava ogn'anno un giovanetto[53], e fu piamente
scannato un re prigioniero dal principe de' Saraceni, che serviva sotto
le insegne dell'imperator Giustiniano suo alleato[54]. Un padre che
trascina un figlio appie degli altari e il piu sublime e il piu grande
sforzo del fanatismo. L'esempio dei santi e degli eroi ha santificato
l'atto o l'intenzione di questo sagrificio. Lo stesso padre di Maometto
fu cosi destinato a morte per un voto temerario, e si duro gran fatica a
redimerlo con cento cammelli. In que' giorni d'ignoranza, gli Arabi, al
pari de' Giudei e degli Egizi[55], s'astenevano dalla carne di
porco[56], facevano circoncidere[57] i figli giunti alla puberta; e
queste usanze, ne riprovate, ne prescritte dal Corano, sono tacitamente
passate alla posterita loro, e ai proseliti. Si e congetturato con molto
ingegno, che il sagace legislatore si uniformasse agli ostinati
pregiudizi de' suoi concittadini; ma e piu naturale il credere ch'egli
abbia seguito le abitudini e le opinioni della sua gioventu, senza
prevedere che un uso analogo al clima della Mecca sarebbe per divenire
inutile o incomodo su le rive del Danubio o del Volga.

Libera era l'Arabia: avendo la conquista e la tirannia capovolto i regni
circonvicini, le Sette perseguitate ripararono su quel suolo felice ove
poteano francamente professare la propria opinione, e regolare le azioni
a seconda della credenza. Le religioni de' Sabei, de' Magi, de' Giudei,
de' Cristiani erano diffuse dal golfo Persico sino al mar Rosso. In un
tempo remotissimo dell'antichita, la scienza de' Caldei[58], e le armi
degli Assiri propagato aveano il Sabeismo nell'Asia: su le osservazioni
di duemila anni i sacerdoti e gli astronomi di Babilonia[59] fondato
aveano il concetto che formarono delle leggi eterne della Natura e della
Previdenza. Adoravano i sette Dei, ovvero angeli, che dirigevano il
corso de' sette pianeti, e spandeano su la terra i loro indeclinabili
influssi. Alcune immagini e talismani figuravano gli attributi de' sette
pianeti, i dodici segni dello Zodiaco e le ventiquattro costellazioni
dell'emisfero settentrionale e dell'australe. I sette giorni della
settimana erano dedicati alle lor deita rispettive: i Sabei oravano tre
volte al giorno, e il tempio della Luna, situato in Haran, era il
termine del loro peregrinare[60]; per la pieghevolezza della lor fede
erano facili a dare continuamente e ad ammettere novelle opinioni. Le
loro idee[61] su la creazione del Mondo, sul diluvio, su i Patriarchi
aveano una singolar somiglianza con quelle de' Giudei lor cattivi;
citavano i libri secreti d'Adamo, di Seth, d'Enoch; e una lieve tintura
dell'Evangelo fece di tai politeisti i Cristiani di San Giovanni che
stanno nel territorio di Bassora[62]. Le are di Babilonia furono
atterrate dai Magi, ma la spada d'Alessandro vendico le ingiurie de'
Sabei; per piu di cinque secoli gemette la Persia sotto giogo straniero:
alcuni de' discepoli di Zoroastro scamparono dal contagio della
idolatria, e respirarono co' loro antagonisti l'aria libera del
deserto[63]. Erano gia stanziati nell'Arabia i Giudei da sette secoli
prima, della morte di Maometto, e le guerre di Tito e d'Adriano ne
scacciarono un piu gran numero dalla Terra Santa. Questi esuli
industriosi aspirarono alla liberta e alla dominazione, formarono
sinagoghe nella citta, castella nel deserto, e i Gentili, cui
convertirono alla religione Mosaica, furono confusi co' figli d'Israele,
a' quali, pel segno esterno della circoncisione, rassomigliavano. Piu
operosi ancora e piu fortunati furono i missionari Cristiani: sostennero
i Cattolici[64] le pretensioni loro all'impero universale: le Sette da
essi perseguitate si ritrassero di mano in mano al di la de' confini
dell'Impero romano: da' Marcioniti, e da' Manichei furono disseminate le
loro opinioni fantastiche e i loro evangeli apocrifi: i Vescovi
giacobiti e nestoriani[65] introdussero nelle Chiese dell'Yemen, e fra i
principi di Hira e di Gassan massime piu ortodosse. Aveano le tribu la
liberta di scegliere, ogni Arabo era padrone di farsi una religione
particolare, e talvolta alla superstizione grossolana della sua casa
accoppiava la sublime teologia de' santi e de' filosofi. Alla concordia
generale de' popoli istruiti andavano debitori del domma fondamentale
della esistenza d'un Dio supremo che sovrasta a tutte le potenze della
terra e del cielo, ma che sovente s'e rivelato agli uomini col ministero
de' suoi angeli e de' suoi profeti, e che pel favore o per la giustizia
sua ha interrotto con miracoli l'ordine consueto della Natura. I piu
ragionevoli tra gli Arabi ne riconoscevano il potere quantunque
trascurassero d'adorarlo[66]. Per abitudine piuttosto che per
convincimento aderivano a' resti dell'idolatria. I Giudei e i Cristiani
erano il popolo del libro santo: la Bibbia era gia tradotta in lingua
Arabica[67], e que' nemici implacabili riceveano con pari fede l'antico
Testamento. Amavano gli Arabi di trovare nella Storia de' patriarchi
Ebrei qualche vestigio della propria origine. Festeggiavano la nascita
d'Ismaele, e le promesse a lui fatte: riverivano la fede e le virtu
d'Abramo; riportavano la sua genealogia e la loro sino alla creazione
del primo uomo, e colla stessa credulita[68] ammisero i prodigi del
sacro testo come i sogni e le tradizioni de' Rabbini giudaici.

[A. D. 569-609]

L'oscura e volgare origine che si attribui a Maometto e una sciocca
calunnia de' Cristiani[69], i quali cosi adoperando danno piu risalto al
merito dell'avversario in vece di menomarlo. La discendenza sua da
Ismaele era un privilegio, oppure una favola comune all'intera
nazione[70]; ma se abietti o incerti erano i primi anelli della sua
genealogia, provava una nobilta purissima per piu generazioni; discendea
dalla tribu di Koreish, e dalla famiglia degli Hashemiti, i piu illustri
fra gli Arabi, principi della Mecca, e custodi ereditari della Caaba.
Abdol-Motalleb, suo avo, era figlio di Hashem, cittadino ricco e
generoso, che in tempo di carestia avea mantenuto co' guadagni del suo
traffico i concittadini. La Mecca, sostentata dalla liberalita del
padre, fu salvata dal coraggio del figlio. Il regno d'Yemen obbediva a'
principi cristiani dell'Abissinia; avvenne che per un insulto ricevuto,
Abrahah, loro vassallo, si determino a vendicare l'onore della croce;
una truppa d'elefanti e un esercito d'Affricani investirono la santa
citta. Si propose un accomodamento; nella prima conferenza, l'avo di
Maometto domando che fossero restituite le sue greggie. «E perche, gli
disse Abrahah, non implori piuttosto la mia clemenza in favore del tuo
Tempio che ho minacciato?» «Perche, replico l'intrepido Capo, le greggie
son mie, e la Caaba appartiene agli Dei, che ben sapranno difenderla
contro l'oltraggio e il sacrilegio». La diffalta di viveri o il valore
de' Koreishiti forzarono gli Abissini ad una ritratta obbrobriosa. Si
orno il racconto di quella sconfitta colla apparizione miracolosa d'uno
stormo d'uccelli che fecero piovere una grandine di sassi su le teste
infedeli, e la memoria di questa liberazione fu per lungo tempo
celebrata sotto nome di Era dell'elefante[71]. La gloria
d'Abdol-Motalleb fu rabbellita dalla felicita domestica; visse sino
all'eta di centodieci anni, e diede la vita a sei figlie e a tredici
maschi. Abdallah, suo figlio prediletto, era il piu bello e il piu
modesto giovanetto dell'Arabia; narrasi che nella prima notte delle sue
nozze colla vezzosa Amina, della nobile stirpe degli Zahriti, duecento
fanciulle morissero di gelosia e di rabbia. Maometto, o, piu esattamente
scrivendo, Mohammed, unico figlio di Abdallah e d'Amina, nacque alla
Mecca quattro anni dopo la morte di Giustiniano, e due mesi dopo la
sconfitta degli Abissini[72], i quali, vincendo, introdotta avrebbero
nella Caaba la religione cristiana. Ancora fanciullo perdette il padre,
la madre e l'avolo. I suoi zii erano considerati assai, ed erano molti:
nella division della successione non ebbe per sua parte che cinque
cammelli ed una schiava d'Etiopia. Abu-Taleb, il piu ragguardevole de'
suoi zii, fu sua guida nell'interno della casa e fuori, in pace e in
guerra[73]. Nella eta di venticinque anni ando Maometto a servire
Cadijah, ricca e nobile, vedova della Mecca, che in premio della sua
fedelta gli concedette ben tosto la sua mano e la sua fortuna. Il
contratto matrimoniale dimostra, secondo la semplicita di que' tempi,
l'amore scambievole di Maometto e di Cadijah, e lo rappresenta per
l'uomo piu costumato e gentile della tribu di Koreish. Lo sposo assegno
alla moglie per trattamento vedovile dodici once d'oro e venti cammelli
che furono dati dallo zio[74]. Questa alleanza ripose il figlio
d'Abdallah nel grado de' suoi antenati, e la saggia matrona fu paga
delle domestiche di lui virtu, sinche giunto all'eta di quarant'anni[75]
assunse il titolo di Profeta, e predico la religione del Corano.

Secondo la tradizione de' suoi compatriotti, Maometto[76] era insigne
per avvenenza, vantaggio esteriore dispregiato soltanto da quelli che
nol possedono. Prima di favellare, sia in pubblico sia in privato, si
conciliava gia il favore degli astanti. Applaudivasi al suo contegno che
annunciava un uomo autorevole, alla sua aria maestosa, al suo sguardo
penetrante, al suo sorriso piacevole, alla lunga barba, alla fisonomia
in cui si leggevano i sentimenti dell'anima, al gesto che cresceva forza
alle sue parole. Nella familiarita della vita privata non si dipartiva
mai dalla civilta grave e cerimoniosa del suo paese; i suoi riguardi
verso i ricchi e i potenti erano nobilitati dalla condiscendenza e
affabilita con cui trattava i cittadini piu poveri della Mecca. La
franchezza delle sue maniere velava l'astuzia delle sue mire, e
l'urbanita prendeva in lui le sembianze d'affetto per la persona a cui
parlava, o quelle d'una benevolenza generale. Vasta era e sicura la sua
memoria, agevole l'ingegno e adatto alla societa, sublime
l'immaginazione, e il giudizio chiaro, pronto, decisivo. Aveva coraggio
nel pensare come nell'operare, e benche sia da credersi che i suoi
disegni si allargarono gradatamente a seconda del buon esito, la prima
idea che concepi della sua missione profetica porta l'impronto d'un
ingegno straordinario. Educato in grembo alla famiglia piu nobile del
paese, avevane preso l'abito di parlare il piu puro dialetto degli
Arabi; e sapea contenere la facilita e l'abbondanza del discorso, e
accrescerne il pregio con un silenzio usato a luogo e tempo. Con tutti
questi doni dell'eloquenza, non era in fin fine Maometto che un Barbaro
ignorante: non se gli era insegnato quand'era giovane, a leggere, ne a
scrivere[77]; la universale ignoranza lo assolvea da vergogna e da
rimprovero; ma fra limiti angusti era imprigionato il suo spirito, e
mancava di quegli specchi fedeli che riflettono su la mente nostra i
pensamenti de' saggi e degli eroi. Veramente il gran libro della Natura
stava aperto davanti a' suoi occhi; nondimeno debbonsi attribuire agli
autori della sua vita le osservazioni politiche e filosofiche che ne'
suoi viaggi gli prestano[78]. Lo veggiamo, la merce loro, fare confronti
di tutte le nazioni e di tutte le religioni della terra, scoprire la
debolezza della monarchia della Persia e di quella di Roma, osservare
con isdegno e compassione il suo secolo degenerato, e formare il
divisamento di unire sotto uno stesso re e uno stesso Dio l'invitto
valore e le virtu prische degli Arabi. Piu esatte indagini ci avvertono
che Maometto non avea veduto le Corti, gli eserciti, i Templi
dell'oriente; che consistettero i suoi viaggi nell'attraversare la Siria
andando due volte alle fiere di Bostra e di Damasco; che avea soli
tredici anni quando accompagno la caravana dello zio, e dove ritornare
alla casa di Cadijah tosto ch'ebbe spacciate le merci da lei
affidategli. Nelle sue corse precipitose e negligenti pote l'occhio
acuto del suo grande intelletto penetrare cose invisibili pe' suoi rozzi
compagni: pote quello spirito fecondo ricevere i semi di varie
cognizioni; ma l'ignoranza in cui era dell'idioma siriaco avra poi
repressa moltissimo la sua curiosita, e di fatto io non iscorgo nella
vita e negli scritti di Maometto che siensi mai allargate le sue mire
oltre i confini dell'Arabia. La divozione e il commercio conduceano
ogn'anno alla Mecca pellegrini da ogni Cantone di quella romita parte
del globo. Per le libere comunicazioni vigenti fra questa moltitudine di
persone poteva un cittadino qualunque aver modo di studiare nella lingua
nativa lo stato politico e il carattere delle varie tribu, la dottrina e
la pratica de' Giudei e de' Cristiani. Poteano gli Arabi aver avuta
occasione d'esercitare l'ospitalita con alcuni stranieri utili ad essi,
cola guidati da genio o da necessita, e i nemici di Maometto nominarono
un Giudeo, un Persiano e un Monaco siriaco come cooperatori secreti nel
comporre il Corano[79]. Il conversare arricchisce d'idee l'intelletto,
ma la solitudine e la scuola del grand'uomo, e l'uniformita di un'opera
annuncia la mano d'un autor solo. Si era dato Maometto interamente alla
contemplazione religiosa; ogni anno si allontanava dalla gente non che
dalle braccia di Cadijah nel mese di Ramadan; si ritraeva nel fondo
della spelonca di Hera, distante tre miglia della Mecca[80]: quivi
consultava lo spirito di frode o quello del fanatismo, il soggiorno del
quale non e gia in cielo, ma nella mente del profeta. _Non vi ha che un
Dio, e Maometto e l'appostolo di Dio_: tale e la fede, che sotto nome
d'_Islam_, predico egli alla sua famiglia e alla sua nazione, e che cosi
comprende una verita eterna, ed una favola evidente.

E lecito agli Apologisti della religione giudaica l'insuperbirsi perche,
in tempo che le favole del politeismo illudevano le nazioni dotte
dell'antichita, da' lor semplici antenati serbavasi nella Palestina la
cognizione e il culto del vero Dio. Non e agevol cosa[81] il conciliare
gli attributi morali di Jehovah colla norma delle virtu _umane_; le sue
qualita metafisiche sono esposte in un modo oscurissimo; ma ogni pagina
del Pentateuco e dei profeti attesta il suo potere: l'unita del suo nome
e stampata su la tavola prima della legge, ne mai il suo santuario e
macchiato da veruna immagine visibile della Essenza invisibile. Dopo
distrutto il Tempio di Gerusalemme, la devozione spirituale della
sinagoga depuro, determino, illumino la fede degli Ebrei proscritti; ne
basta l'autorita di Maometto a giustificare il rimprovero ch'egli ha
sempre fatto ai Giudei della Mecca o di Medina d'adorare Ezra come
figlio di Dio[82]. Ma gli uomini d'Israello piu non componevano un
popolo, e tutte le religioni del Mondo aveano il torto realissimo agli
occhi di quel Profeta, di dare e figli e figlie e colleghi al Dio
supremo. Nella goffa idolatria degli Arabi si appalesa senza velo e
senza sutterfugio questa pluralita; e malamente si salvavano i Sabei da
tale accusa, colla preminenza che davano nella gerarchia celeste al
primo pianeta o intelligenza; e nel sistema de' Magi la lotta de' due
principii tradisce l'imperfezione del principio vittorioso. Parea che i
cristiani del settimo secolo fossero a poco a poco ricaduti nella
idolatria[83]; volgeano preghiere in pubblico ed in secreto alle
reliquie e alle immagini che deturpavano i Templi d'Oriente; una folla
di martiri, di santi, d'angeli, oggetti della venerazion popolare,
offuscavano il trono dall'Onnipotente, e i Colliridii, eretici che nel
fertile suolo d'Arabia fiorivano, alla Vergine Maria conferivano il
titolo e gli onori di Dea[84]. _Sembra_ che al principio dell'Unita
Divina s'oppongano i misteri della Trinita e dell'Incarnazione. L'idea
che naturalmente presentano e quella di tre Divinita uguali, e della
trasformazione dell'uomo Gesu nella sostanza del figlio di Dio[85]. La
spiegazione che danno gli ortodossi[86] satisfa soltanto un credente:
una curiosita, ed uno zelo smoderato aveano rotto il velo del santuario,
e ciascuna Setta dell'oriente avea premura di confessare che l'altre
tutte meritavano il rimprovero di idolatria e di politeismo. Il simbolo
di Maometto non da su questa materia motivo di sospetto, ne di equivoco.
Il Profeta della Mecca rigetto il culto degl'idoli e degli uomini, delle
stelle e de' pianeti, per quel ragionevole principio che tutto cio che
si leva dee tramontare, cio che riceve vita dee morire, cio che e
corruttibile dee guastarsi e dissolversi[87]. Il suo entusiasmo,
regolato dalla ragione, adorava nel Creatore dell'Universo un Essere
eterno e infinito che non ha forma, ne occupa spazio, che non ha
generato nulla, e a cui nulla si rassomiglia; che e presente a' nostri
piu occulti pensieri, che esiste per necessita della sua natura, e che
da se trae tutte quante le sue morali e intellettuali perfezioni. I
discepoli del Profeta costantemente aderiscono a si grandi verita[88], e
gl'interpreti del Corano le spiegano colla precisione de' metafisici. Un
filosofo deista potrebbe sottoscriversi al simbolo popolare de'
Musulmani[89], simbolo per avventura troppo sublime per le attuali
facolta dell'uomo; ed in fatti come mai la sua immaginazione od anche
l'intelligenza sua potrebbero comprendere una sostanza incognito, quando
da questa si separano tutto le idee di tempo e di spazio, di moto e di
materia, di sensazione e di riflessione? La voce di Maometto confermo
questo primo principio dell'unita di Dio insegnata dalla ragione e dalla
rivelazione; i suoi proseliti dalle frontiere dell'India a quelle di
Marocco, sono distinti dal nome d'_unitari_, e coll'interdizion delle
immagini s'ando incontro al pericolo dell'idolatria. Da' Maomettani fu
ammessa con rigorosa osservanza la dottrina de' decreti eterni, e della
predestinazione assoluta, e studiansi essi inutilmente di concordare la
prescienza di Dio colla liberta dell'uomo, col suo merito, o demerito,
non che di spiegare l'esistenza del male in un Mondo governato da una
potenza e bonta infinita.

Il Dio della natura ha posto in tutte le sue opere la pruova della sua
esistenza, e ha scolpito la sua legge nel cuore dell'uomo; i profeti di
tutti i tempi hanno avuto la vera o apparente mira di dare a conoscere
agli uomini l'Ente supremo, e di rinvigorire la pratica della morale.
Maometto non negava a' suoi predecessori quel credito che pretendeva per
se, e riconosceva una serie d'uomini ispirati dalla caduta del nostro
primo padre sino alla promulgazione del Corano[90]. Durante quell'epoca,
egli diceva, centoventiquattromila eletti, singolari per favori ricevuti
e per virtu, hanno ottenuto qualche raggio della luce profetica;
trecento tredici appostoli sono stati specialmente inviati a distogliere
i loro concittadini dall'idolatria e dal vizio; lo Spirito Santo ha
dettato cento quattro volumi; e sei legislatori d'una fama trascendente
hanno annunciato al Mondo sei rivelazioni successive; per cui si
variavano le cerimonie d'una religione immutabile. Adamo, Noe, Abramo,
Mose, Gesu Cristo e Maometto sono i sei legislatori gradatamente
eminenti in modo, che ognun di loro e superiore a que' che lo precedono.
Egli metteva nel numero degl'Infedeli chi odiava o negava fede a
qualcuno di questi Legislatori. Non sussistevano le scritture de'
Patriarchi se non se nelle copie apocrife de' Greci e dei Sirii[91]: non
s'era meritato Adamo alcun dritto alla gratitudine e al rispetto de'
figli; una classe inferiore de' proseliti della sinagoga osservava i
sette precetti di Noe[92], e i Sabei onoravano in certo modo la memoria
d'Abramo nella Caldea, ove era nato il patriarca. Aggiugnea Maometto che
fra le miriadi parecchie di profeti da Dio inspirati, Mose e Gesu Cristo
soli viveano e regnavano ancora, e che quanto rimaneva degli scritti
inspirati era registrato ne' libri dell'antico e nuovo Testamento. Il
Corano[93] ha consecrata e abbellita la storia miracolosa di Mose, e
possono i Giudei vendicarsi della lor cattivita col vanto di vedere
accettati i lor dommi dalle nazioni, delle quali essi beffano i simboli
di fede piu moderni. Il Profeta dei Musulmani palesa una gran riverenza
per l'Autore del cristianesimo[94]. «Gesu Cristo, figlio di Maria, dice
egli, e veracemente l'appostolo di Dio, egli e la sua parola mandata nel
grembo di Maria; e uno spirito che da lui procede: merita onore in
questo Mondo e nell'altro: egli e di quelli che piu s'avvicinano alla
faccia di Dio[95]». Esso poi accumula sul capo di lui le meraviglie e
de' Vangeli veri e degli aprocrifi[96], ne la Chiesa latina[97] ha
sdegnato di pigliare in prestito dal Corano l'immacolata Concezione
della Vergine madre[98]. Osserva peraltro che Gesu non era che un
mortale, e che nel di del Giudizio fara testimonianza contro i Giudei
che non vogliono riconoscerlo per profeta, e contro i Cristiani che
l'adorano come figlio di Dio. La malignita de' suoi nemici macchio la
sua riputazione, e cospiro contro la sua vita, ma non ne fu peccaminosa
che l'intenzione; un fantasma o un malfattore[99] gli fu sostituito su
la croce, e il Santo immacolato sali al settimo cielo[100]. L'Evangelo
fu per sei secoli la via della verita e della salute; ma i cristiani a
poco a poco posero in dimenticanza le leggi e l'esempio del fondatore, e
apprese Maometto dai Gnostici ad incolpare e la chiesa e la sinagoga
d'aver esse corrotto il sacro testo[101]. Mose e Gesu Cristo si
rallegrarono per la certezza della venuta d'un profeta piu illustre di
loro. La promessa[102] del _Paracleto_, o Spirito Santo, fatta
dall'Evangelo, fu adempiuta nel nome e nella persona di Maometto[103],
il piu grande e l'ultimo degli appostoli di Dio.

A comunicare le idee e necessaria la corrispondenza del linguaggio co'
pensieri: nulla otterrebbe il discorso d'un filosofo nell'orecchio d'un
paesano; ma quale differenza impercettibile e mai quella che si rinviene
nelle loro intelligenze paragonate insieme, e quella che si scopre nel
contatto d'una intelligenza finita con una infinita, la parola di Dio
espressa dalla parola o dallo scritto d'un mortale! Puo l'ispirazione
de' profeti ebrei, degli appostoli, degli evangelisti di Gesu Cristo,
non essere incompatibile coll'esercizio della loro ragione e memoria, e
lo stile e la composizione de' libri nell'antico e nuovo Testamento
dimostrano assai la diversita del loro ingegno. Si contento Maometto
alla figura piu modesta, ma piu sublime, di semplice editore; secondo
lui e i suoi discepoli, la sostanza del Corano[104] e increata ed
eterna; esiste nella essenza della divinita ed e stata inscritta con una
penna di luce su la tavola de' suoi decreti eterni; l'angelo Gabriele,
che nella religione Giudaica aveva ricevuto le piu rilevanti missioni,
gli reco, in un volume fregiato di seta e di gemme, una copia in carta
di quell'Opera immortale, e il fedel messaggero gliene rivelo
successivamente i capitoli ed i versetti. In vece di spiegare a un
tratto il perfetto e immutabile esemplare del volere di Dio, ne pubblico
Maometto, come glien veniva talento, vari frammenti. Ciascheduna
rivelazione e adattata a' bisogni diversi delle sue passioni, o della
sua politica, e per sottrarsi al rimprovero di contraddizione pose per
massima, che ogni testo era abrogato o modificato da qualche passo
susseguente. I discepoli di Maometto scrissero accuratamente sopra
foglie di palma, o su omoplati di agnello, le parole di Dio e quelle
dell'appostolo, e queste diverse pagine forono gittate senz'ordine e
senza connessione in un forziere che il Profeta diede in custodia ad una
delle sue mogli. Due anni dopo la sua morte, Abubeker, amico e
successore di lui, compilo ordinatamente e diede alla luce il sacro
libro: il quale fu riveduto dal califfo Othmano nell'anno trentesimo
dell'Egira, e le varie edizioni del Corano partecipano tutte al
miracoloso privilegio di presentare un testo uniforme e incorruttibile.
Sia fanatismo, sia vanita, dai pregi del suo libro ricava la prova della
verita della sua missione: disfida arditamente uomini ed angeli ad
imitare la bellezza d'una delle sue pagine, ed osa affermare[105] che
Dio solo poteva dettare quello scritto[106]. Siffatto argomento fa
grande impressione su l'animo di un devoto Arabo inclinato sempre alla
credulita e all'entusiasmo, il cui orecchio e sedotto dal solletico de'
suoni, e che per ignoranza e inetto a raffrontare insieme le diverse
produzioni dello spirito umano[107]. Non potra certamente ne l'armonia,
ne la ricchezza dello stile dell'originale passare nelle traduzioni
all'udito dell'infedele Europeo. Questi non iscorrera che con impazienza
quella interminabile e incoerente rapsodia di favole, di precetti, di
declamazioni che rado inspira un sentimento o un pensiero, che striscia
talvolta su la polvere, e talvolta si dilegua per le nuvole. Gli
attributi di Dio esaltano l'immaginazione del missionario Arabo; ma i
suoi tratti piu sublimi son di molto inferiori alla nobile semplicita
del libro di Giobbe, scritto nello stesso paese e nella lingua stessa,
da tempo antichissimo[108]. Se la composizione del Corano sorpassa le
facolta dell'uomo, a qual intelletto superiore debbesi attribuire
l'Iliade d'Omero, le Filippiche di Demostene? In tutte le religioni, la
vita del fondatore supplisce al silenzio delle sue rivelazioni scritte:
le parole di Maometto furono considerate come tante lezioni di verita,
le sue azioni come esempi di virtu; dalle sue mogli, dai suoi compagni
fu conservata la rimembranza di quanto avea detto e fatto in tutta la
vita pubblica e privata. Due secoli appresso, il Sonna, o sia la legge
orale, fu statuita e consacrata dal lavoro di Al-Bochari, il quale
separo centomila dugentosettantacinque tradizioni autentiche da un
ammasso di tremila piu incerte o men vere. Ogni giorno soleva questo pio
Autore trasferirsi a pregare nel tempio della Mecca. Ivi facea le sue
abluzioni colle acque dello Zemzem; depose successivamente le sue carte
su la cattedra e su la tomba dell'appostolo, e dalle quattro Sette
ortodosse de' Sonniti fu approvata quell'Opera[109].

Da prodigi strepitosi era stata confermata la missione di Mose e di
Gesu, e gli abitatori della Mecca e di Medina eccitarono piu volte
Maometto a dare ugual pruova per la sua, a far discendere dal cielo
l'Angelo e il libro che diceva d'averne ricevuto; a creare un giardino
in mezzo al deserto, o a distruggere la citta miscredente con un
incendio. Tutte le volte ch'egli si sentia cosi cimentato da'
Coreishiti, se ne sottrasse, vantando in modo oscuro il dono di visioni
e di profezia; se ne appella alle pruove morali della sua dottrina, e si
mette a coperto dietro la Providenza, la quale nega que' segni e quelle
maraviglie che scemano il merito della fede, e la colpa aggravano della
infedelta; ma dal tuono modesto, o collerico, delle sue risposte trapela
la debolezza e l'imbarrazzo suo, e que' passi sciagurati non lasciano
dubbio veruno intorno all'integrita del Corano[110]. I suoi Settari
parlano de' suoi miracoli piu asseverantemente di lui, e la franchezza
della loro credulita va crescendo quanto piu son lontani all'epoca e al
luogo delle sue imprese spirituali. Credono essi, o assicurano, che
andassero gli alberi ad incontrarlo; che fosse salutato da' sassi; che
scaturisse acqua dalle sue dita; che nudrisse miracolosamente i
famelici, sanasse gl'infermi, risuscitasse i morti; che una trave
mandasse gemiti al suo cospetto; che un cammello gli dirigesse lagnanze;
che una spalla di agnello lo avvisasse ch'era avvelenata, e che la
natura vivente del pari che la morta fossero sottomesse all'appostolo di
Dio[111]. Fu descritto seriamente il suo sogno d'un viaggio che fece di
notte, come se il fatto fosse vero e materiale. Un animal misterioso, il
borak, lo trasporto dal Tempio della Mecca a quello di Gerusalemme,
corse un dopo l'altro i sette cieli in compagnia dell'angelo Gabriele;
nelle rispettive dimore dei Patriarchi, de' Profeti, degli Angeli ne
ricevette, e restitui loro, la visita. Ebbe egli solo licenza di
oltrepassare il settimo cielo; aperse il velame dell'unita; giunse a due
tiri di dardo presso il trono di Dio, e tocco nella spalla dalla man
dell'Altissimo, ne senti tal freddo che gli passo il cuore. Dopo questa
familiare e considerevole conversazione, calo di nuovo a Gerusalemme,
risali sul borak, torno alla Mecca, e spese soltanto la decima parte
d'una notte a compiere un viaggio di molte migliaia d'anni[112]. Giusta
un'altra leggenda confuse in un'adunata nazionale i Koreishiti i quali
gli facevano una maliziosa disfida. La sua prepotente parola divise in
due l'orbe lunare; l'obbediente pianeta si rimosse dal suo cammino, fece
sette rivoluzioni intorno alla Caaba, e dopo aver salutato Maometto, in
lingua Arabica, si impiccioli ad un tratto, entro pel collo della sua
camicia, e ne usci per la manica[113]. Queste novelle meravigliose son
di trastullo all'uomo volgare, ma i piu gravi autori Musulmani imitano
la modestia del lor maestro, e lasciano una certa liberta di credenza o
d'interpretazione[114]. Potrebbono rispondere che per predicare la
religione non era necessario rompere l'armonia della Natura; che una
fede priva di misteri non ha uopo di miracoli, e che la spada di
Maometto[115] non era men potente che la verga di Mose.

Il politeismo e oppresso e angustiato dalle tante superstizioni che
ammette la sua credenza: mille cerimonie venute dall'Egitto erano
frammiste alla sostanza della legge Mosaica, e lo spirito del Vangelo
s'era dileguato entro la vana pompa del culto. Il pregiudizio, la
politica o il patriottismo determinarono il Profeta della Mecca a
consacrare le cerimonie degli Arabi, non che l'usanza di visitare la
santa pietra della Caaba; ma spirano i suoi precetti una pieta piu santa
e piu ragionevole; l'orazione, il digiuno, la limosina, son questi i
doveri religiosi del Musulmano: gli viene data speranza che, nel suo
pellegrinaggio verso il cielo, sara dall'orazione portato a mezza
strada, che il digiuno lo condurra alla porta del palazzo
dell'Altissimo, e che le limosine gliene apriranno l'ingresso[116]. 1.
Secondo la tradizione del viaggio notturno, l'Appostolo, nella sua
conferenza con Dio, ebbe ordine d'imporre l'obbligo a' suoi discepoli di
fare cinquanta orazioni al giorno. Avendogli consigliato Mose di
domandare che scemato fosse questo fardello insopportabile, a poco a
poco fu ridotto il numero a cinque, senza che gli affari, i piaceri, i
tempi o i luoghi potessero dispensarne. Alla punta del giorno, a
mezzodi, dopo pranzo, la sera, e nella prima vigilia della notte debbono
i fedeli rinnovare gli atti della lor divozione, e quantunque sia ben
menomato il fervor religioso, pure i viaggiatori rimangono edificati
tuttavia dalla perfetta umilta, e dal raccoglimento con cui sogliono
orare i Turchi e i Persiani. La pulitezza e una introduzione alla
preghiera; sin da' piu remoti tempi, usavano gli Arabi lavarsi di
sovente mani, viso e corpo: il Corano comanda espressamente queste
abluzioni, e in difetto d'acqua permette il servirsi di sabbia. Dal
costume e dalle decisioni de' dottori sono determinate le parole e le
attitudini, se si debba star seduto, in piedi, o colla faccia in terra;
ma consiste la preghiera in brevi e fervide giaculatorie; la pieta non e
stancata da una noiosa liturgia, ed ogni Musulmano, in cio che lo
risguarda, e investito del carattere sacerdotale. Fra i deisti che
rigettano le Immagini, si e giudicato conveniente fermare il volo della
fantasia fissando l'occhio e il pensiero verso un _Kebla_, o sia punto
visibile dell'orizzonte. Da principio fu tentato il Profeta di
prescegliere Gerusalemme, per divenire grato a' Giudei; ma presto si
ricondusse ad una inclinazione piu naturale, e cinque volte al giorno
gli occhi de' Musulmani abitanti in Astracan, in Fez, in Delhi, stanno
devotamente rivolti al santo Tempio della Mecca. Non pertanto sono tutti
i luoghi ugualmente acconci al servigio di Dio; i Maomettani sono
indifferenti a pregare in casa o in istrada. Per distinguerli dai Giudei
e da' Cristiani, il lor Legislatore ha consacrato al culto pubblico il
venerdi d'ogni settimana; ragunasi il popolo nella moschea, e l'Imano,
per lo piu vecchio venerando, sale il pulpito, fa l'orazione, indi una
predica; ma la religion Musulmana non ha ne Sacerdoti, ne Sagrificio; e
dallo spirito independente del fanatismo sono guardati con dispregio i
ministri e gli schiavi della superstizione. 2. Le mortificazioni
volontarie[117] degli ascetici, tormento e vanto della lor vita, erano
odiose ad un Profeta che biasima i suoi discepoli perche han fatto voto
d'astenersi dalle carni, dal sonno, e dalle donne, e che avea fermamente
dichiarato che non soffrirebbe monaci nella sua religione[118]. Istitui
peraltro un digiuno di trenta giorni all'anno; raccomando premurosamente
di osservarlo come cosa che monda l'anima e assoggetta il corpo, come un
esercizio salutare d'obbedienza al voler di Dio e del suo Appostolo. Nel
mese del Ramadan, dallo spuntare del sole sino al tramontare, il
Musulmano non mangia, ne beve; si priva di mogli, di bagni, di profumi,
nega a se stesso ogni cibo atto a sostenere le forze e a fomentare
qualunque piacere che puo soddisfare i sensi. Secondo le rivoluzioni
dell'anno lunare, il Ramadan cade alternativamente nel maggior freddo
del verno, o nel piu forte ardore della state, e per dare alla sete una
stilla d'acqua, convien penosamente aspettare la fine d'una giornata
cocente. Maometto e il solo che abbia fatto una legga positiva e
generale[119] della proibizione del vino, che nelle altre religioni e
speciale per alcuni Ordini di sacerdoti o di romiti; e alla sua voce una
parte considerevole del globo ha abiurato l'uso di questo salubre ma
pericoloso liquore. Vero e che il libertino non si sottomette a queste
disgustose privazioni, e l'ipocrita sa eluderle; ma non si puo incolpare
il Legislatore che ha posto questi regolamenti di sedurre i suoi
proseliti coll'esca de' piaceri sensuali. 3. La carita de' Musulmani
s'abbassa fino agli animali; e per quella che concerne agl'infelici e
agli indigenti viene piu volte raccomandata dal Corano, non solamente
come opera meritoria, ma come un dovere assoluto e indeclinabile. Forse
Maometto e l'unico Legislatore che abbia assegnata la precisa misura
della limosina: sembra varia a seconda del grado e della qualita del
possedimento, cioe secondo che gli averi consistono in denaro, in grani
o in bestiame, in frutti o in mercanzie; ma per adempiere alla legge,
debbe il Musulmano dare la _decima_ delle sue rendite; e se ha peccato
di frode, o di estorsioni, e tenuto, quasi per una specie di
restituzione, a dare la _quinta_ parte in vece della _decima_[120].
Necessariamente dee la benevolenza guidare alla giustizia, poiche ci e
vietato di far danno a coloro che siamo obbligati ad assistere. Puo bene
un Profeta rivelare gli arcani del cielo e dell'avvenire; ma nelle sue
massime morali non puo che ripeterci le lezioni che dal proprio nostro
cuore abbiam gia ricevute.

Ricompense e gastighi sono il sostegno de' due dommi, e de' quattro
doveri pratici dell'Islamismo: gli sguardi del Musulmano piamente
s'affisano sul Giudizio finale; e benche non abbia osato il Profeta
stabilire l'epoca di quella tremenda catastrofe, accenna oscuramente i
segni, che in cielo e in terra, precederanno la dissoluzione universale
in cui tutti gli Esseri animati perderanno la vita, e l'ordine della
creazione tornera nel primo caos. Al suono della tromba si vedranno dal
nulla emergere nuovi Mondi; gli angeli, i genii, gli uomini s'alzeranno
fuori dalle tombe, e l'anime umane saranno ricongiunte a' lor corpi.
Pare che sieno stati i primi gli Egiziani ad ammettere la dottrina della
risurrezione[121]; imbalsamarono le mumie, alzarono piramidi per
conservare l'antica dimora dell'anima durante un periodo di tremila
anni, parziale tentativo ed inutile: con mire piu filosofiche si fonda
Maometto su l'onnipotenza del Creatore, che con una parola puo ravvivare
l'argilla priva di vita, e raunare atomi innumerevoli che piu non
conservino la lor forma o sostanza[122]. Non e facile a dirsi cio che
sia dell'anima in quell'intervallo, e coloro che sono i piu convinti
della sua spiritualita sentono troppo l'imbarazzo di spiegare come possa
poi pensare e operare senza l'intervento degli organi de' nostri sensi.

Il Giudizio finale succedera alla riunione del corpo e dell'anima; e
Maometto nel farne la dipintura su le tracce de' Magi, ha soverchiamente
seguito le forme, ed anche le operazioni lente e successive d'un
tribunale umano. Lo incolpano i suoi intolleranti avversari d'avere
prodigalizzata sino ad essi stessi la speranza della salute, d'aver
propugnata la piu peccaminosa eresia, dicendo che ogn'uomo che crede in
Dio e fa buone opere puo aspettarsi nell'ultimo giorno una sentenza
favorevole. Poco si confaceva all'indole d'un fanatico si ragionevole
indifferenza, ne v'ha ragion di pensare che un inviato del cielo abbia
scemato il pregio e la necessita delle proprie rivelazioni. Stando al
Corano[123] la fede in Dio e inseparabile dalla fede in Maometto; le
buone opere son quelle da lui prescritte, e da queste due condizioni
procede la necessita dell'Islamismo, al quale sono invitate tutte le
nazioni come tutte le Sette. Per iscusare la lor cecita spirituale,
indarno allegheranno ignoranza, o porranno in mezzo le lor virtu; punite
saranno con eterni tormenti: le lagrime poi che verso Maometto sul
sepolcro della madre, per la quale gli era vietato il pregare, sono una
manifesta contraddizione di fanatismo e d'umanita[124]. Il decreto e per
tutti gl'infedeli; quel grado d'evidenza che avranno rigettato, e la
gravita degli errori commessi, determineranno il grado del peccato e
della pena loro. Le dimore eterne de' Cristiani, degli Ebrei, de' Sabei,
de' Magi, degl'idolatri, stanno nell'abisso le une sotto l'altre, e
l'ultimo inferno e per li miscredenti ipocriti che si copersero colla
maschera di religione. Quando la maggior parte degli uomini sara stata
riprovata per le loro opinioni, i soli veri credenti saranno secondo le
lor opere giudicati. Una bilancia vera, o allegorica, pesera esattamente
il bene e il male della vita d'ogni Musulmano, e allora vi sara un
singolare compenso per la satisfazione delle ingiurie: una parte delle
azioni buone dell'offensore sara computata a vantaggio dell'offeso in
proporzione del torto che gli fu fatto, e se l'offensore e spoglio di
questa spezie di proprieta morale, una parte proporzionale de' demeriti
dell'offeso verra ad accrescere la massa de' suoi peccati. Sara
pronunciata la sentenza secondo che il peso de' delitti o quello delle
virtu tracollera nella bilancia, e tutti allora senza distinzione
passeranno il ponte acuto e pericoloso pendente sopra l'abisso; ma i
buoni, camminando su le pedate di Maometto, faranno il loro ingresso
glorioso in Paradiso, nel mentre che i peccatori saranno precipitati nel
primo e nel meno orribile de' sette inferni. Variera la durata
dell'espiazione da nove secoli a settemila anni; ma fu abbastanza
scaltrito il Profeta per promettere che _tutti_ i suoi discepoli
(qualunque si fossero i loro peccati) sarebbero salvati per la lor fede,
e per sua intercessione, dall'eterna condanna. Non faccia maraviglia che
per mezzo della tema operi la superstizione piu fortemente sullo spirito
umano, poiche con piu energia dall'immaginazione si dipinge la miseria
di quel che la felicita della vita futura. Senz'altro sussidio che fuoco
e oscurita, ecco fatta l'immagine d'un supplizio che coll'idea
dell'eternita puo aggravarsi all'infinito; ma questa idea medesima
d'eternita genera un effetto contrario allora che si tratta della durata
del piacere; e i nostri godimenti troppo sovente non provengono che
dalla cessazione del dolore, o dal paragone dello stato nostro con un
altro piu infelice. E assai naturale che un Profeta arabo descriva
enfaticamente i boschetti, le fontane, le riviere del paradiso; ma in
vece di dare a' beati il nobile diletto della musica, della scienza,
dell'amicizia e del commercio spirituale, ne colloca puerilmente la
felicita nello sfarzo delle perle e de' diamanti, delle vesti di seta,
de' palagi marmorei, del vasellame d'oro, de' vini squisiti, delle
golosita raffinate, d'un seguito numeroso, e di tutta quella pompa di
lusso e di sensualita, che diviene al suo possessore insipida pur anche
nel breve spazio assegnato alla vita nostra mortale. L'ultimo de'
credenti avra per suo uso settantadue houris, o fanciulle, dagli occhi
neri, dotate d'una bellezza mirabile, di tutta la freschezza della
gioventu, d'una purita virginale, d'una sensibilita squisita: l'istante
del piacere si prolunghera per migliaia d'anni, e con facolta
centuplicate degni saranno i beati della loro felicita. Qualunque siasi
per questo rispetto la volgare opinione, certo e ch'egli apre a' due
sessi le porte del cielo; ma non ha voluto spiegarsi riguardo agli
uomini che le donne vi troverebbero, per timore di recare inquietudine
alla gelosia de' loro primi mariti, o di turbarne la contentezza col
dubbio che eterno sarebbe per avventura il lor matrimonio. Questa
dipintura d'un paradiso sensuale suscito lo sdegno e forse l'invidia de'
monaci[125]; l'impura religione di Maometto e la materia delle
declamazioni di costoro, e il pudore di qualche apologista del Corano
non ha altro spediente a cui appigliarsi fuorche le figure e le
allegorie; ma da' dottori piu bravi e piu conseguenti s'ammette, senza
arrossirne, l'interpretazion letterale del Corano: di fatti inutile
sarebbe la risurrezione del corpo se non gli si restituisce l'esercizio
delle sue facolta piu preziose, ed e necessaria la riunione de' piaceri
de' sensi e dell'intelletto a far perfetta la felicita dell'uomo, che di
due sostanze e composto. Le gioie peraltro del paradiso di Maometto non
saranno ristrette a' piaceri del lusso, e alla soddisfazione degli
appetiti sensuali; il Profeta dichiara espressamente che i santi e i
martiri, ammessi alla beatitudine della visione divina, dimenticheranno
e avranno a sdegno tutte le spezie d'un grado inferiore[126].

[A. D. 609]

Le prime e le piu malagevoli conquiste che fece Maometto alla sua nuova
religione[127], quelle furono di sua moglie, del servo, del pupillo e
d'un amico[128], avvegnacche si dava per Profeta con quelli che men
d'ogn'altro potevano dubitare se fosse o no soggetto alle infermita
della natura. Nonostante, credette Cadijah alle parole del marito, e fu
a parte della sua gloria: Zeid, docile ed affezionato, si lascio sedurre
dalla speranza della liberta; l'illustre Ali, figlio di Abu-Taleb,
abbraccio le opinioni di suo cugino coll'energia d'un giovane eroe; e la
fortuna, la moderazione e la veracita di Abubeker francheggiarono la
religione del Profeta cui succeder doveva. Persuasi da lui, dieci de'
piu ragguardevoli cittadini della Mecca assentirono d'essere
privatamente ammaestrati nella dottrina dell'Islamismo: cedendo al grido
della ragione e dell'entusiasmo, divennero l'eco del domma fondamentale:
«Non vi ha che un Dio, e Maometto e l'appostolo di Dio»; e per
guiderdone della lor fede ottennero ancor viventi e ricchezze ed onori,
e il comando degli eserciti e l'amministrazione de' regni. Tre anni
furono impiegati in silenzio alla conversione di quattordici proseliti:
furono quelli i primi frutti di sua missione; ma sin dal quarto anno
prese il carattere d'un Profeta, e volendo comunicare alla sua famiglia
la luce delle divine verita, fece imbandire un banchetto composto, e
fama, d'un agnello e d'un vaso pieno di latte, e convito quaranta
persone della razza degli Hashemiti. «Cari amici ed alleati, disse loro,
vi offro, e sono io il solo che offerir vi possa i piu preziosi
donativi, i tesori di questo Mondo e dell'altra vita. Iddio mi ha
comandato di chiamarvi al suo servizio. Chi e tra voi che voglia
aiutarmi a portare il mio carico? chi vuol essere mio compagno e mio
visir[129]?» Nulla gli fu risposto: per lo stupore, per l'incertezza o
pel disprezzo stavan chiuse tutte le bocche; quando finalmente Ali,
giovanotto di quattordici anni, caldo d'ardore e d'ardire, ruppe il
silenzio, e sclamo: «Profeta, son io quegli che cerchi: se osera
qualcuno levarsi contro di te, io gli spezzero i denti, gli cavero gli
occhi, gli rompero le gambe, gli spacchero il ventre. Profeta, saro io
il tuo visir». Accolse Maometto con gran trasporto questa profferta, e
fu ironicamente esortato Abu-Taleb a rispettare la nuova dignita di suo
figlio. Avendo poscia voluto il padre d'Ali, in tuono serio, indurre il
nipote ad abbandonare un impegno ineseguibile: «Risparmiate i consigli,
rispose allo zio suo benefattore l'intrepido fanatico: quando si ponesse
il sole sulla mia destra, la luna sulla sinistra non si cangerebbe la
mia risoluzione». Per dieci anni persevero nell'esercizio della sua
incumbenza, e questa religione, che ha soggiogato l'Oriente e
l'Occidente, non pose radici nelle mura della Mecca che con gran
lentezza e difficolta. Aveva peraltro il contento di vedere che la sua
piccola congregazione di unitari andava ogni giorno crescendo; n'era
rispettato come un Profeta, ed egli a tempo e luogo le comunicava il
cibo spirituale del Corano. Si puo argomentare il numero de' suoi
proseliti dalla partenza di ottantatre uomini e di diciotto donne che
nel settimo anno della sua missione si ritirarono in Etiopia; la sua
Setta fu assai presto rafforzata per la conversione di Hamza suo zio, e
dell'inflessibile e feroce Omar, che adopero in favor dell'Islamismo
collo stesso zelo con cui ne aveva tentata la distruzione. Non si
racchiuse la carita di Maometto nella sola tribu di Koreish o nel
recinto della Mecca; nelle grandi solennita, o ne' giorni di
peregrinazione, andava alla Caaba, favellava agli stranieri di tutte le
tribu, e sia nelle conferenze particolari, sia nelle pubbliche aringhe,
predicava la credenza e il culto d'un solo Dio. Debole allora di forze e
saggio nella sua dottrina, sosteneva la liberta di coscienza, e
riprovava l'uso della violenza in materia di religione[130]: ma esortava
gli Arabi alla penitenza, e scongiuravali a risovvenirsi degli antichi
idolatri di Ad e di Thamud, che la giustizia divina avea disperso dalla
faccia della terra[131].

[A. D. 613-622]

Dalla superstizione e dalla gelosia era confermato nella incredulita il
popolo della Mecca. Gli anziani della citta, gli zii del Profeta,
affettavano dispregio dell'ardimento d'un orfano che voleva figurare da
riformatore del suo paese. Le pie preghiere di Maometto nella Caaba
erano perseguitate dalle grida di Abu-Taleb: «Cittadini e pellegrini,
gridava, non date orecchio al tentatore, non date retta alle sue empie
novita: state invariabilmente attaccati al culto di Al Lata e Al Uzzah».
Non ostante, questo vecchio Capo amava sempre il figlio d'Abdallah, e ne
difendeva la persona e la riputazione contro gli assalti de' Koreishiti,
la cui gelosia da lungo tempo era adontata dalla preminenza della
famiglia di Hashem. Coprivano l'odio sotto il colore della religione; al
tempo di Giobbe, il magistrato Arabo puniva il delitto d'empieta[132], e
Maometto era reo del delitto d'abbandonare e rinnegare gli Dei della sua
nazione; ma la Polizia della Mecca era si difettosa, che i Capi dei
Koreishiti, anzi che accusare un reo, furono obbligati ad usare la
persuasione o la violenza. Piu volte si diressero ad Abu-Taleb con aria
di rimprovero e di minaccia. «Tuo nipote, gli dissero, insulta la nostra
religione, accusa d'ignoranza e di follia i nostri saggi antenati; fallo
tacere subitamente acciocche non turbi e sollevi la citta. Se prosegue
cosi, sguaineremo la spada contro lui e i suoi aderenti, e tu renderai
conto del sangue de' tuoi concittadini». Abu-Taleb pote pel suo credito
e per la sua moderazione sottrarsi alla violenza di questa fazion
religiosa. I piu deboli o piu timidi fra i discepoli di Maometto si
ritrassero in Etiopia, e il Profeta ando in cerca d'asili in diversi
luoghi, sia in citta sia in campagna, che gli offrissero qualche
sicurezza. Continuando a difenderlo la sua famiglia, il rimanente della
tribu di Koreish s'impegno a rinunziare ogni commercio co' figli di
Hashem, a nulla comperare da loro, a nulla vendere ad essi, a non
contrarre piu matrimoni seco loro, ma a perseguitarli senza pieta
finattanto che non consegnassero alla giustizia degli Dei Maometto.
Questo decreto fu sospeso nella Caaba, ed esposto alla vista di tutta la
nazione; gli emissari de' Koreishiti perseguitarono i Musulmani sin nel
cuore dell'Affrica, assediarono il Profeta e i suoi piu fidi discepoli,
li privarono d'acqua, e con rappresaglie dall'una e dall'altra parte
s'inviperi la reciproca animosita. Parve che una tregua, di poca durata,
riconducesse la concordia, ma colla morte d'Abu-Taleb rimase abbandonato
Maometto in balia de' nemici; e la morte della fedele e generosa Cadijah
gli levava ogni consolazione domestica. Abu-Sophian, Capo del ramo
d'Ommiyah, succedette alla primaria dignita della repubblica della
Mecca. Il quale, zelante adoratore degl'idoli, nemico mortale della
famiglia di Hashem, convoco un'assemblea de' Koreishiti e de' loro
alleati per decidere della sorte dell'appostolo. Imprigionandolo, si
poteva provocare il suo coraggio ad atti di disperazione, ed esiliando
un fanatico eloquente, e accetto al popolo, si potea da lui diffondere
il male in tutte le province dell'Arabia. Fu decisa la sua morte, ma si
convenne che per dividere il delitto e prevenire la vendetta degli
Hashemiti, un Membro d'ognuna delle tribu gl'immergerebbe la spada nel
petto. Da un angelo o da una spia fu informato di quella sentenza, ne
vide scampo fuorche nella fuga[133]. A mezza notte, accompagnato dal suo
amico Abubeker, fuggi cheto cheto di casa; attendendo i sicari alla
porta, ma rimasero ingannati dalla figura d'Ali, che dormiva nel letto
dell'appostolo, vestito del suo abito verde. Ebbero rispetto i
Koreishiti alla pieta del giovane eroe, ma in alcuni versi d'Ali, che
sussistono ancora, abbiamo una descrizione commovente delle sue
inquietudini, della sua tenerezza, della sua religiosa fiducia. Maometto
e il suo compagno si tennero nascosti per tre giorni nella caverna di
Thor, distante dalla Mecca una lega: quando imbruniva la notte, il
figlio e la figlia d'Abubeker recavano ad essi i viveri, e le notizie di
quel che nella citta succedeva. I Koreishiti, che attentamente spiavano
per tutti i dintorni, giunsero all'ingresso della caverna; ma la
Providenza, dicesi, li deluse con un ragnatelo, e con un nido di colombo
che erano situati in modo da persuadere che niuno vi fosse entrato. «Non
siamo che due», diceva tremante Abubeker: «un terzo e con noi, rispose
il Profeta, ed e Iddio medesimo». Rallentato che fu alquanto l'ardore
delle persecuzioni, uscirono della spelonca i due fuggiaschi, e salirono
su i lor cammelli; camminavano alla volta di Medina quando furono
arrestati dagli emissari de' Koreishiti; a forza di preghiere e di
promesse poterono scampare dalle lor mani. In quel critico momento
avrebbe la lancia d'un Arabo cangiata la storia del Mondo. Questa fuga
di Maometto, che passo dalla Mecca a Medina, stabilisce l'epoca
memoranda dell'Egira[134], che dopo dodici secoli segna ancora gli anni
lunari delle nazioni Musulmane[135].

[A. D. 622]

La religion del Coran sarebbe morta in culla, se non avesse Medina
accolto con fede e con riverenza i santi esuli della Mecca. Medina, o la
_citta_ che nomavasi Yatreb avanti che fosse consecrata come il trono
del Profeta, era divisa fra due tribu, i Caregiti e gli Awsiti, dove i
menomi accidenti di continuo risvegliavano l'odio ereditario; erano suoi
umili alleati due colonie di Giudei che vantavano origine sacerdotale;
senza convertire gli Arabi avevano introdotto fra loro quel genio della
scienza e delle idee religiose che procaccio a Medina l'onore d'esserci
soprannomata la citta del _Libro_. Avendo le predicazioni di Maometto
convertiti alcuni de' suoi cittadini piu nobili venuti in pellegrinaggio
alla Caaba, tornando a casa, diffusero la cognizione del vero Dio e del
suo Profeta; e la novella alleanza de' Medinesi coll'appostolo fu
ratificata dai loro deputati in due conferenze secrete, che si tennero
la notte sur una collina dei sobborghi della Mecca. Nella prima, dieci
Caregiti e due Awsiti si unirono di religione e d'affetto, e
dichiararono in nome delle loro mogli, dei figli e dei fratelli assenti
che per sempre professerebbero i dommi del Corano, e ne osserverebbero i
precetti. Produsse la seconda un'associazione politica che fu il
principio dell'impero de' Saraceni[136]. Settantatre uomini e due donne
di Medina ebbero una solenne conferenza con Maometto, co' suoi alleati e
co' suoi discepoli, e scambievolmente prestarono giuramento di fedelta.
Promisero gli abitanti di Medina in nome della loro citta, che se
sbandito fosse Maometto, lo riceverebbero come un alleato, che gli
obbedirebbero come a Capo, e che lo difenderebbero sino all'ultima
estremita con tanta costanza come le proprie mogli ed i figli. «Ma se vi
richiama la vostra patria, dimandarono con un'inquietudine per lui
onorevole, abbandonerete i vostri nuovi alleati?  Tutto ora e comune
tra noi, rispose Maometto ridendo; il vostro sangue e mio sangue; mia la
ruina vostra. Siamo avvinti gli uni agli altri dall'onore e
dall'interesse. Io son l'amico vostro, e il nemico de' vostri nemici. 
Ma se spendiamo la vita per voi, qual premio ne avremo? soggiunsero i
deputati di Medina.  Il PARADISO, replico Maometto.  Stendi dunque la
mano», gridarono. L'appostolo stese la mano, ed essi rinnovellarono il
giuramento di sommessione e di fedelta. Ratifico il popolo questo
trattato, e con unanime voto accetto l'Islamismo. Si rallegrarono gli
abitanti di Medina per l'esilio di Maometto, ma tremavano per la
sicurezza sua, e ne attesero con impazienza l'arrivo. Dopo un cammino
pericoloso e rapido lungo la costa del mare, poso a Koba, situata a due
miglia da Medina, e fece il suo pubblico ingresso sedici giorni dopo la
fuga dalla Mecca. Gli andarono incontro cinquecento cittadini, e da ogni
parte udi acclamazioni di fedelta e di riverenza. Sedeva sopra un
cammello femmina, coperto da un ombrello la testa, e davanti a lui era
portato un turbante spiegato a guisa di stendardo. I suoi piu prodi
discepoli, dispersi dalla tempesta, si radunarono intorno a lui, e i
suoi Musulmani, eguali tutti di merito si distinsero co' nomi di
_Mohageriani_, e d'_Ansari_, fuggiaschi gli uni dalla Mecca, e gli altri
ausiliari di Medina. Per soffocare ogni seme di gelosia, bravamente
immagino di congiugnere a due a due i primari tra loro con investirli di
dritti e obbligandoli a legami fratellevoli. Dopo questa disposizione,
Ali rimase solo, e amorevolmente dichiaro il Profeta se voler essere
compagno e fratello di quel giovane gentiluomo. Riusci in tutto a bene
questo espediente; e in pace e in guerra fu rispettata la santa
fraternita, e le due parti studiarono di segnalarsi con generosa gara di
coraggio e di fedelta. Una sola volta addivenne che una contesa
accidentale alcun poco turbo quella unione; un patriotta di Medina
accuso i forestieri d'insolenza; lascio travedere che si potevano
cacciare, ma fu inteso con raccapriccio, e suo figlio si profferse
vivacemente a recare al pie dell'appostolo la testa del proprio padre.
Dal punto che Maometto stanziossi in Medina, esercito i poteri di re e
di gran Pontefice, e fu empieta il non piegare il capo a' decreti d'un
giudice dalla sapienza divina inspirato. Ricevette egli in dono o
compero un piccolo pezzo di terra appartenente a due orfanelli[137]:
quivi fabbrico una casa ed una moschea piu venerande nella rozza loro
semplicita che non i palagi ed i templi de' Califfi d'Assiria. Fece
incidere nel suo suggello d'oro o d'argento il suo titolo di appostolo;
quando faceva orazione, e predicava nell'assemblea, che tenevasi ogni
settimana, si appoggiava al tronco d'una palma, e solamente lungo tempo
dopo fece uso d'un seggio, o d'una cattedra di legno lavorata alla
grossolana[138]. Dominava gia da sei anni, quando mille e cinquecento
Musulmani raccolti sotto le armi giurarono nuovamente fedelta; e
Maometto di bel nuovo promise loro assistenza sino alla morte
dell'ultimo di loro, o al totale discioglimento della Lega. Nel campo
medesimo ebbe a scorgere con maraviglia il deputato della Mecca quanta
fosse l'attenzione de' fedeli alle parole, e ai sguardi del Profeta, la
premura nel raccogliere sia gli sputi sia i capegli che gli cadevano, e
l'acqua che serviva alle sue ablazioni; quasi tutte queste cose un grado
avessero di profetica virtu. «Ho veduto, diss'egli, il Cosroe della
Persia e il Cesare di Roma; ma non ho mai veduto un re cosi rispettato
da' sudditi quanto lo e Maometto da' suoi compagni». Il devoto fervore
del fanatismo in fatti si manifesta in guisa piu energica e vera che la
fredda e cerimoniosa servilita delle Corti.

Ogn'uomo, nello stato di natura, ha diritto d'impiegare la forza
dell'armi in difesa della sua persona o delle sue proprieta, di
respingere ed anche di prevenire la violenza de' nemici, e di continuare
le ostilita sinattanto che abbia ottenuto una giusta soddisfazione, o
che sia giunto a quell'ultimo segno ch'e stabilito per le rappresaglie.
Nella libera societa degli Arabi, i doveri di suddito e di cittadino non
metteano un grave freno, e Maometto, adempiendo una missione di carita e
di pace, era stato spogliato e sbandito dall'ingiustizia de' suoi
concittadini. Per l'elezione fattane da un popolo independente, il
fuoruscito della Mecca era stato elevato alla dignita di sovrano, e
legittimamente avea ricevuta la prerogativa di formare alleanze, e di
fare la guerra offensiva e difensiva. Suppliva la pienezza della potenza
divina all'imperfezione de' suoi diritti, e diveniva il fondamento del
suo potere: prese egli nelle sue nuove rivelazioni un'aria piu feroce e
piu sanguinaria, pruova, che l'anteriore moderazione che uso era stata
una conseguenza della sua debolezza[139]. Avea tentato le arti della
persuasione, ma passato era il tempo della pazienza; dichiaro che Iddio
gli comandava di propagare la religione col ferro, di abbattere i
monumenti dell'idolatria, e di perseguitar le nazioni miscredenti senza
rispetto a' giorni o a' mesi santi. Attribui all'autore del Pentateuco e
dell'Evangelo que' precetti di sangue che dal Corano ripetonsi ad ogni
pagina; ma il carattere di dolcezza che si scorge nello stile
dell'Evangelo permette di spiegare altrimenti quel passo equivoco ove
sta scritto, che Gesu ha recato in terra non la pace, ma la spada; e non
denno confondersi le sue virtu pazienti e modeste collo zelo
intollerante de' principi e de' vescovi, che il nome disonorano di suoi
discepoli. A giustificare questa guerra di religione, allegava con piu
esattezza Maometto[140] l'esempio di Mose, o quello de' Giudici e de' re
d'Israello. Le leggi militari degli Ebrei sono anche piu rigorose di
quelle dell'Arabo legislatore[141]. Il Dio degli eserciti marciava in
persona davanti a' Giudei; se una citta resisteva, passavano a fil di
spada i maschi senza distinzione: le sette nazioni di Canaan furono
esterminate, ne il pentimento o la conversione valeano a sottrarle
dall'inevitabile sentenza, per la quale non si dovea entro il recinto
del lor dominio risparmiare veruna creatura vivente. Maometto almeno
lascio a' nemici la liberta di scegliere la sua amicizia, la
sommessione, o la guerra. Come tosto professassero l'Islamismo, gli
ammetteva a' vantaggi temporali o spirituali de' suoi primi discepoli, e
li facea combattere sotto le bandiere medesime per la gloria della
religione a cui s'erano addetti. Per lo piu la sua clemenza era ligia al
suo interesse, ma di rado conculcava il nemico atterrato, e par che
prometta che per un tributo lascera a' men colpevoli de' sudditi
increduli il culto loro, o almeno l'imperfetta lor fede. Sin dal primo
mese del suo regno esegui quanto avea ne' suoi precetti statuito su la
guerra religiosa, e inalbero il suo vessillo bianco davanti le porte di
Medina; l'appostolo guerriero si trovo in persona a nove battaglie o a
nove assedii[142], e in dieci anni compie da se stesso, o coll'opera de'
suoi luogotenenti, cinquanta imprese guerresche. Continuava egli, nella
sua qualita d'Arabo, a esercitare le professioni di mercadante e di
ladrone, e colle piccole scorrerie che andava facendo, per difendere o
assaltare una caravana, disponeva a poco a poco le sue genti alla
conquista dell'Arabia. Una legge divina avea regolato il comparto del
bottino[143], il quale veniva fedelmente ammassato in un solo cumulo;
riservava il Profeta per opere pie e caritatevoli un quinto dell'oro e
dell'argento, de' prigionieri e del bestiame, de' mobili e
degl'immobili; del resto faceva parti eguali cui distribuiva a' soldati,
sia che avessero riportato vittoria, o custodito il campo; le ricompense
di quelli che avessero perduto la vita passavano alle mogli ed ai figli;
per animare poi la gente ad accrescere la cavalleria, dava una porzione
al cavaliere ed una al cavallo. Accorrevano da ogni luogo gli Arabi
erranti a porsi sotto il vessillo della religione e del saccheggio: era
stato premuroso il Profeta a santificare il commercio de' soldati colle
donne prigioniere sia che fossero trattate come spose, sia da concubine;
egli mostrava loro nel godimento della fortuna e della bellezza una
debole immagine delle gioie del paradiso destinate a' prodi martiri
della Fede: «La spada, egli diceva, e la chiave del cielo e
dell'inferno; una goccia di sangue versata per la causa di Dio, una
notte passata in armi, varranno piu che due mesi di digiuni e
d'orazioni: chi perira in battaglia otterra il perdono de' peccati;
nell'ultimo giorno, le sue ferite saranno lucide come il minio, odorose
come il muschio; ali d'angeli e di cherubini saranno sostituite alle
membra ch'egli abbia perdute». In tal guisa seppe infiammare l'anima
intrepida degli Arabi. L'idea di un Mondo invisibile si dipingeva con
forti colori alla fantasia di quel popolo, e quella morte che gia
sprezzavano divenne oggetto di speranza e di desiderio. Insegna il
Corano, nel significato il piu assoluto, i dommi della predestinazione e
della fatalita che spegner potrebbero ogn'industria ed ogni virtu, se
l'uomo regolasse la vita colle proprie opinioni: que' dommi peraltro
hanno in ogni tempo esaltato il coraggio de' Saraceni e de' Turchi. I
primi compagni di Maometto marciavano alla battaglia con intrepidezza:
non vi ha pericolo ove non sia incertezza d'evento; se erano
predestinati a morire nel proprio letto, esser doveano sicuri e
invulnerabili in mezzo a' dardi de' combattenti[144].

Avrebbe la fuga di Maometto bastato per avventura a satisfare i
Koreishiti, se temuto e presentito non avessero la vendetta d'un nemico
il quale era in luogo ove intercettare il commercio loro per la Siria
nel passaggio all'andata e al ritorno pel territorio di Medina. Lo
stesso Abu-Sophian colla sola scorta di trenta o quaranta guerrieri
guidava una caravana di mille cammelli, e fu tanto felice, o ben
regolato, il suo viaggio che deluse la vigilanza del Profeta, ma seppe
che i santi ladroni stavano in imboscata, spiando il suo ritorno. Spedi
un corriere a' suoi fratelli della Mecca, i quali per il timore di
perdere merci e munizioni volarono immantinenti a soccorrerlo con tutte
le forze della citta. La santa masnada dell'appostolo contava trecento
tredici Musulmani, fra i quali settantasette fuorusciti, il resto
ausiliari; non avea che settanta cammelli, che servivano
alternativamente a ciascheduno di loro (i cammelli d'Yatreb erano
terribili in guerra); ma tanta era la miseria de' suoi primi discepoli,
che due soli erano coloro che potessero comparire a cavallo sul campo di
battaglia[145]. Si trovava egli nella celebre e fertile vallata di
Beder[146], lungi tre giornate da Medina, quando le sue vedette
l'avvisarono, che s'appressava da una parte la caravana, e dall'altra i
Koreishiti con cento cavalli ed ottocento cinquanta fanti. Dopo breve
deliberazione decise di sagrificare le ricchezze alla gloria ed alla
vendetta; fece un piccolo trinceramento per coprire le sue genti e un
ruscello d'acqua dolce che bagnava la valle. «O Dio, esclamo egli,
mentre i Koreishiti calavano dalle colline, o Dio, chi piu t'adorera su
la terra se i miei guerrieri periscono?  Animo, figli miei, stringete
le file, scagliate i vostri dardi, e la vittoria e nostra». Dopo queste
parole s'assise con Abubeker sopra un trono o cattedra[147], ed invoco
con gran fervore l'aiuto di Gabriele e di tremila angeli. Tenea fisso
l'occhio sul campo di battaglia; gia cedeano i suoi soldati, ed erano
sul punto di rimanere sconfitti; quando il Profeta si slancio dal trono,
sali a cavallo, e gitto un pugno di sabbia in aria, gridando: «La faccia
di coloro sia coperta d'obbrobrio.» I due eserciti, colpiti dal suono
della sua voce, credettero vedere la squadra angelica da lui chiamata in
soccorso[148]: tremarono i Koreishiti, e si diedero alla fuga: settanta
de' piu valorosi furono uccisi, e settanta prigionieri decorarono il
primo trionfo dei fedeli. I morti furono spogliati e insultati: due
prigionieri giudicati i piu rei ebbero la morte, e gli altri pagarono
pel riscatto quattromila dramme d'argento, che furono qualche compenso
per la fuga della caravana; ma indarno i cammelli d'Abu-Sophian
cercarono una nuova strada in mezzo al deserto e lungo l'Eufrate;
pervenne ancora la vigilanza di Maometto a coglierli in via, e il
bottino dovette essere considerevole, se, come e fama, la quinta parte
dell'appostolo fu di ventimila dramme. Abu-Sophian irritato per la
perdita pubblica e propria, raguno un corpo di tremila uomini, fra'
quali settecento armati di corazze e dugento cavalieri: tremila cammelli
lo seguitarono, ed Henda, sua sposa, con quindici matrone della Mecca,
batteva continuamente il tamburino per animare i soldati ed esaltare la
grandezza di Hobal, la divinita piu popolare della Caaba. Da novecento
cinquanta credenti era difeso il vessillo di Maometto; la sproporzione
del numero non era piu grande di quel che fosse alla giornata di Beder,
e tanta era la lor fiducia che la vinse su l'autorita divina, e su le
ragioni umane che volle adoperare Maometto per dissuaderli dal
combattere. La seconda battaglia si fece sul monte Ohud, lungi sei
miglia da Medina al settentrione[149]: s'avanzarono i Koreishiti in
forma di mezza luna, e Caled, il piu terribile e il piu fortunato de'
guerrieri Arabi, conducea l'ala diritta della cavalleria. Maometto da
bravo capitano colloco i suoi soldati sul pendio del colle, e lascio nel
di dietro un distaccamento di cinquanta arcieri. La carica fu si
vigorosa che sbaraglio il centro degli idolatri, ma nell'inseguirli
perdettero il vantaggio del terreno; gli arcieri abbandonarono il posto;
gli uni e gli altri allettati dall'esca del bottino, disubbidirono al
generale, e ruppero l'ordinanze. Allora l'intrepido Caled girando la sua
cavalleria a' fianchi, e da tergo de' nemici, grido ad alta voce che
Maometto era stato ucciso. Avea questi di fatto sofferto un colpo di
chiaverina nella faccia, e un sasso gli aveva spezzato due denti; ma in
mezzo al disordine ed al terrore sgridava gl'infedeli feritori d'un
Profeta, e benediva la mano amichevole che ne stagnava il sangue, e lo
conduceva in luogo di sicurezza. Settanta martiri perdettero la vita pe'
peccati del popolo; caddero orando, dice l'appostolo, e tenendo ciascuno
abbracciato il corpo del commilitone morto con lui[150]: le femmine
della Mecca inumanamente mutilarono i cadaveri, e la sposa di
Abu-Sophian mangio un brano delle viscere di Hamza, zio di Maometto.
Poterono i Koreishiti godere del trionfo della loro superstizione, e
sfogare il furore ond'erano invasi; ma il piccolo esercito di Maometto
si riordino prestamente sul campo di battaglia, senza avere pero ne
forza, ne coraggio per porre l'assedio a Medina. Nell'anno seguente fu
assalito l'appostolo da diecimila nemici, e questa terza spedizione
prese il nome ora dalle _nazioni_ che marciavano sotto le bandiere
d'Abu-Sophian, ora dalla _fossa_ che fu scavata davanti alla citta e al
campo, dove, in numero di tremila, i Musulmani si tenevano trincerati.
Evito Maometto prudentemente un'azion generale: Ali si segnalo in un
duello: la guerra si prolungo per venti giorni, indi i confederati si
ritirarono. Una bufera accompagnata da pioggia e da grandine rovescio le
lor tende: un avversario insidioso ne fomentava le dissensioni, e i
Koreishiti nella diffalta de' loro alleati perdettero ogni speranza di
atterrare il trono, o di fermar le conquiste dell'uomo invincibile che
aveano proscritto[151].

[A. D. 623-627]

Dalla scelta che volea far Maometto della citta di Gerusalemme per primo
_Kebla_ dell'orazione, si manifesta l'inclinazione inspiratagli da'
Giudei; ed era da desiderarsi, pe' temporali loro interessi, che
avessero ravvisato nel Profeta arabo la speranza d'Israele, e il Messia
ad essi promesso. L'ostinazione dei Giudei converti in odio implacabile
la sua affezione; perseguito egli quel popolo sciagurato sino all'ultimo
istante della sua vita, e pel suo duplice carattere d'appostolo e di
conquistatore, avvenne che la sua persecuzione si stese a questo Mondo e
nell'altro[152]. I Kainoka abitavano Medina, protetti dalla citta:
Maometto colse l'occasione d'un tumulto, nato a caso, per dichiarare che
dovevano essi abbracciare la sua religione, o combattere. «Oime,
risposero sbigottiti gli Ebrei, noi non sappiamo trattare l'armi, ma
perseveriamo nella credenza e nel culto de' padri nostri; e perche vuoi
tu ridurci alla necessita d'una giusta difesa?» Questa lotta disuguale
si termino in quindici giorni, e solo con estrema ripugnanza s'arrese il
Profeta alle istanze de' suoi alleati, e fece grazia della vita a'
prigioni, ma ne confisco le ricchezze. Divennero piu formidabili l'armi
di questi in pugno a' Musulmani di quel che lo fossero state in lor
mano, e settecento infelici esiliati dovettero colle mogli e co' figli
mendicare un asilo su le frontiere della Soria. I piu rei erano i
Nadhiriti, per aver tentato d'assassinare il Profeta in una conferenza
amichevole. Maometto ne assedio il castello distante da Medina tre
miglia; ma quelli si difesero con tanto valore che ottennero una
capitolazione decorosa; usci la guarnigione a tamburo battente, e
ricevette tutti gli onori di guerra. Aveano i Giudei suscitata la guerra
de' Koreishiti, e vi si erano immischiati: dal punto che le _nazioni_ si
scostarono dalla _fossa_, Maometto, senza mai deporre l'arnese,
s'incammino nel giorno stesso ad estirpare la razza nemica dei figli di
Koraidha. Dopo una resistenza di venticinque giorni, si arresero a
discrezione. Fondavano qualche speranza nell'intervento de' loro alleati
di Medina, ma avrebbero dovuto sapere che il fanatismo estingue
l'umanita. Un vecchio venerando, al giudizio del quale si sottoposero
volontari, pronunzio contro tutti la sentenza di morte. Settecento Ebrei
incatenati furono condotti su la piazza del mercato, furono calati vivi
nella fossa preparata pel supplizio e per la sepoltura loro, e il
Profeta con occhio imperturbato miro la strage de' suoi nemici
disarmati. Da' Musulmani si ereditarono le pecore e i cammelli degli
uccisi; trecento corazze, cinquecento picche, e mille lance furono la
parte piu utile delle spoglie. Chaibar, citta antica e opulenta, lontana
sei giornate al nord-est di Medina, era il centro della potenza degli
Ebrei in Arabia; il suo territorio fertile, nel cuor del deserto, era
sparso di piantagioni e di bestiame, e difeso da otto castella, molte
delle quali imprendibili. Avea Maometto dugento cavalieri, e mille e
quattrocento fanti; in una serie d'otto assedii laboriosi, che bisognava
fare in maniera metodica, queste schiere furono esposte a' rischi, alla
fatica e alla fame, e gia i Capi piu ardimentosi disperavano del buon
successo. Rianimo l'appostolo la lor fedelta e il coraggio citando le
glorie d'Ali, ch'egli nomo il Leone di Dio. Forse si puo credere per
vero che la terribile scimitarra di questo taglio in due un soldato
Ebreo di statura gigantesca; ma sarebbe difficile per noi lodare il
senno de' romanzieri, che ce lo rappresentano in atto di levare da'
gangheri la porta d'una Fortezza, coprendo con quest'enorme scudo il
braccio sinistro[153]. Dopo la resa delle castella, dovette la citta di
Chaibar sottomettersi al giogo. Il Capo della tribu fu messo alla
tortura in presenza di Maometto, che voleva forzarlo a dichiarare in che
luogo nascosti avesse i tesori: l'industria de' pastori e degli
agricoltori ottenne un'indulgenza precaria; fu permesso che
migliorassero il proprio patrimonio, ma a piacimento del vincitore, e a
patto di dargli la meta della rendita. Sotto il regno di Omar, gli Ebrei
di Chaibar furono trapiantati in Siria, e il Califfo notifico in quella
occasione, che nel letto di morte aveagli il suo signore ordinato di
cacciare dall'Arabia ogni religione che non fosse la vera[154].

[A. D. 629]

Cinque volte al giorno volgea Maometto lo sguardo verso la Mecca[155], e
da' piu santi e piu forti impulsi sentiva in se suscitata la smania di
rientrare da conquistatore in quella citta, e in quel Tempio, da cui era
stato espulso; o vegliando, o dormendo, sempre avea davanti agli occhi
la Caaba: egli interpreto certo suo sogno come una visione ed una
profezia; spiego la santa bandiera, e si lascio sfuggire di bocca
l'imprudente promessa di trionfo. Il suo viaggio da Medina alla Mecca
non annunciava che una peregrinazione religiosa e pacifica; settanta
cammelli ornati pel sacrificio precedeano la sua vanguardia. Rispetto il
territorio sacro, e poterono i prigionieri, rimandati senza riscatto,
divolgare la sua clemenza; ma come ebbe messo piede nella pianura,
lontano dalla citta una giornata, esclamo: «Coloro si sono vestiti di
pelle di tigre». Fu arrestato dalla moltitudine e dal valore de'
Koreishiti, e aveva a temere non gli Arabi del deserto, trattenuti sotto
le sue insegne dalla speranza del bottino, abbandonassero poi e
tradissero il lor capitano. In un momento l'imperterrito fanatico si
trasformo in un freddo e circospetto politico, omise nel trattato co'
Koreishiti la qualita di appostolo di Dio, segno con essi e co' loro
alleati una tregua di dieci anni; s'impegno a restituire i fuggiaschi
della Mecca che abbracciassero la sua religione, e ottenne solamente per
patto l'umile privilegio d'entrare nella Mecca l'anno dopo, come amico,
e di rimanervi tre giorni per terminare le cerimonie del pellegrinaggio.
La vergogna e il dolore copersero come d'una nube la ritirata de'
Musulmani, e per questo infelice successo poterono facilmente accusare
d'impotenza un Profeta, che si frequentemente avea spacciato le sue
vittorie come pruova di sua missione. Nell'anno seguente, si
risvegliarono alla vista della Mecca la fede e la speranza de'
pellegrini: stavano le loro spade nel fodero; fecero sette volte il giro
della Caaba su le pedate di Maometto; i Koreishiti s'erano ritirati su
le colline; e Maometto, dopo le solite cerimonie, usci nel quarto giorno
della citta. La sua divozione edifico sommamente il popolo; sorprese,
divise, sedusse i Capi; e Caled e Amron, che poi doveano soggiogare la
Siria e l'Egitto, abbandonarono in tempo l'idolatria che gia era vicina
a perdere tutto il credito. Vedendo Maometto che cresceva di potere per
la sommissione delle tribu Arabe, rauno diecimila soldati pel conquisto
della Mecca; e gl'idolatri, com'erano i piu deboli, furono di leggieri
convinti che fosse stata rotta la tregua. L'entusiasmo e la disciplina
acceleravano i passi de' suoi guerrieri, e assicuravano il segreto della
sua impresa. Finalmente da diecimila fuochi venne l'annunzio a'
Koreishiti spaventati dell'intenzione, dell'avvicinamento e della forza
irresistibile del nemico. Il fiero Abu-Sophian corse ad offrire le
chiavi della citta, ammiro quella si varia moltitudine d'armi e di
stendardi fatti passare alla sua presenza, osservo che il figlio
d'Abdallah aveva acquistato un gran regno, e sotto la scimitarra d'Omar
confesso essere Maometto l'appostolo del vero Dio. Macchio il sangue
romano il ritorno di Mario e Silla, e qui pure dal fanatismo della
religione era stimolato il Profeta a trarre vendetta; e attizzati dalla
memoria delle ingiurie sofferte avrebbero i suoi discepoli con grande
ardore eseguito, o forse anticipato l'ordine della strage. Anziche
satisfare al risentimento proprio, e a quello delle sue soldatesche,
Maometto proscritto e vittorioso[156] perdono a' suoi concittadini, e
concilio le fazioni della Mecca. Entrarono nella citta i suoi soldati in
tre colonne; ventotto cittadini perirono sotto il ferro di Caled.
Maometto proscrisse undici uomini e sei donne; ma biasimo la crudelta
del suo luogotenente, e la sua clemenza o il disprezzo risparmiarono
parecchi di coloro ch'egli avea gia notati per vittime. I Capi de'
Koreishiti si prostrarono a' suoi piedi, ed egli disse loro: «che potete
aspettare da un uomo che avete oltraggiato?  Noi confidiamo nella
generosita del nostro concittadino.  Ne confiderete in vano; andate; la
vostra vita e sicura, e voi siete liberi.» Il popolo della Mecca merito
il suo perdono, dichiarandosi per l'Islamismo, e dopo un esiglio di
sette anni, venne riconosciuto il missionario fuggiasco qual principe e
Profeta del suo paese[157]; ma i trecento sessanta idoli della Caaba
furono ignominiosamente abbruciati; fu purificato e abbellito il tempio
di Dio, e per esempio alle generazioni future si sommise di nuovo
l'appostolo a tutti i doveri di pellegrino; e con legge espressa fu
vietato ad ogni miscredente il por piede sul territorio della santa
citta[158].

[A. D. 629-632]

La conquista della Mecca si trasse dietro la fede e la sommessione delle
Arabe tribu[159], che secondo le vicende della fortuna riverito avevano,
o spregiato, l'eloquenza e l'armi del Profeta. Anche oggi l'indifferenza
per le cerimonie e opinioni religiose fa il carattere de' Beduini, ed e
probabile che accettassero la dottrina del Corano in quella guisa con
cui la professano, cioe senza pigliarsene gran briga. Taluni di loro
peraltro, piu ostinati degli altri, si mantennero fedeli alla religione,
non che alla liberta de' lor avi, e con ragione fu detta per soprannome
la guerra di Honano _guerra degl'idoli_, poiche Maometto aveva fatto
voto di distruggerli, e i confederati di Tayef giurato di
difenderli[160]. Frettolosamente, e di soppiatto, corsero quattromila
idolatri ad assalire d'improvviso il conquistatore; guardavano con
occhio di compassione la stupida negligenza de' Koreishiti; ma
confidavano ne' voti e forse ne' soccorsi d'un popolo, che da si poco
tempo avea rinunciato a' suoi Dei, e s'era piegato sotto il giogo del
suo nemico. Dispiego il Profeta le bandiera di Medina e della Mecca;
gran numero di Beduini si pose sotto i suoi stendardi, e vedendosi i
Musulmani in numero di dodicimila, s'abbandonarono in braccio ad una
imprudente e colpevole presunzione. Senza cautela discesero nella
vallata di Honano: gli arcieri e frombolieri degli alleati aveano prese
le alture; fu oppresso l'esercito di Maometto, perde la disciplina, si
smarri di coraggio, e giubilarono i Koreishiti vedendoli esposti al
rischio di perire. Gia accerchiano il Profeta salito su la bianca mula;
volle egli slanciarsi contro le lor picche per ottenere almeno una morte
gloriosa; ma dieci de' suoi fedeli compagni gli fecero schermo
coll'armi, e colla persona, e tre di loro furono uccisi a' suoi piedi.
«Fratelli miei, esclamo egli a piu riprese con dolore e sdegno, io sono
il figlio d'Abdallah; sono l'appostolo della verita! O uomini! siate
fermi nella fede; o Dio, mandaci il tuo soccorso!» Abbas suo zio, il
quale simile agli eroi d'Omero aveva una forza ed un suono straordinario
di voce, introno la valle con un grido di promesse e di premii: i
Musulmani fuggiaschi si ridussero da ogni banda al sacro stendardo, ed
ebbe Maometto la consolazione di vedere riacceso in ogni cuore il fuoco
guerriero: dal suo contegno ed esempio fu decisa in suo favore la
battaglia, ed egli esorto le schiere vittoriose a lavare senza ritegno
la propria vergogna nel sangue nemico. Dal campo di Honano corse alla
volta di Tayef, citta lontana sessanta miglia dalla Mecca al sud-est, il
cui fertile territorio produce le frutta della Soria in mezzo al deserto
dell'Arabia. Una tribu amica, esperta, non so come, nell'arte degli
assedi, gli forni arieti ed altre macchine, e un corpo di cinquecento
operai; ma indarno offerse liberta agli schiavi di Tayef, invano
infranse le proprie leggi schiantando le piante fruttifere, invano i
minatori apersero le trincee, e le sue truppe salirono alla breccia.
Dopo venti giorni d'assedio diede il segnale della ritratta, ma
allontanandosi dalla piazza, canto devotamente vittoria, e affetto di
chiedere al cielo il pentimento e la salute di quella citta incredula.
L'impresa per altro fu fortunata, poiche il Profeta fece seimila
prigionieri, prese ventiquattromila cammelli, quarantamila pecore, e
quattromila once d'argento. Una tribu, che aveva combattuto a Honano,
riscatto i prigioni col sagrificio de' suoi idoli; ma il Profeta per
indennizzare i soldati cedette loro il quinto del bottino, soggiugnendo
che avrebbe voluto a pro loro possedere tanti capi di bestiame, quanti
erano gli alberi nella provincia di Tehama. In vece di gastigare la mala
volonta de' Koreishiti, prese il partito, com'egli stesso diceva, di
ridurli al silenzio procacciandosi l'affetto loro con grandi liberalita;
Abu-Sophian ricevette per se solo trecento cammelli e venti once
d'argento, e la Mecca sinceramente abbraccio la religion del Corano. Ne
fecero doglianza i _fuggitivi_ e gli _ausiliari_, dicendo che dopo avere
portato il peso della guerra erano negletti nel tempo del trionfo. «Oh
Dio! replico lo scaltro condottiero, lasciatemi sagrificare pochi
miserabili averi per affezionarmi persone che gia erano nemici nostri, e
per fortificare questi nuovi proseliti nella fede. Quanto a voi, io vi
affido la mia vita e la mia fortuna: voi siete i compagni del mio
esilio, del mio regno, del mio paradiso». Egli fu accompagnato da'
deputati di Tayef che temevano un secondo assedio: «Appostolo di Dio,
concedeteci, gli dissero, una tregua di tre anni, e tollerate l'antico
nostro culto.  Non per un mese, non per un'ora.  Almeno dispensateci
dall'obbligo dell'orazione.  La religione e vana senza la preghiera».
Si sottomisero allora chetamente: fu demolito il lor tempio, e questo
decreto di proscrizione si estese a tutti gl'idoli dell'Arabia. Un
popolo fido saluto i suoi luogotenenti su le coste del mar Rosso,
dell'Oceano e del golfo Persico, e gli ambasciatori che vennero ad
inginocchiarsi davanti al trono di Medina furono numerosi, dice un
proverbio arabo, quanto i datteri maturi che cadono da una palma. La
nazione assoggettossi al Dio e allo scettro di Maometto; si soppresse
l'ignominioso nome di tributo; si spesero le elemosine o le decime,
volontarie o forzate, in servigio della religione, e da cento
quattordici Musulmani fu accompagnato nell'ultimo pellegrinaggio
l'appostolo[161].

[A. D. 629-630]

Quando Eraclio torno trionfante dalla guerra Persiana, ricevette in
Emeso un inviato di Maometto, che invitava i potentati e le nazioni
della terra a professare l'Islamismo. Gli Arabi fanatici in questo
avvenimento han veduto una pruova della conversione secreta di
quell'imperatore cristiano; e la vanita de' Greci ha supposto per la sua
parte che fosse venuto in persona il principe di Medina a visitare
l'imperatore, e avesse dalla munificenza imperiale accettato un ricco
demanio, e un asilo sicuro nella provincia di Siria[162]; ma fu di breve
durata l'amista d'Eraclio e di Maometto: aveva la nuova religione
risvegliato anziche indebolito lo spirito di rapina ne' Saraceni, e
dall'uccisione d'un inviato si colse un motivo onesto d'invadere con
tremila soldati il territorio della Palestina che si stende all'oriente
del Giordano. A Zeid fu affidata la santa bandiera, e tale fu il
fanatismo, se non la disciplina, della Setta nascente, che i capitani
piu nobili militarono di buon grado sotto lo schiavo del Profeta.
Morendo Zeid, dovea essergli successivamente surrogati Jaafar, ed
Abdallah, e se venivano a perire tutti tre, aveano facolta i soldati di
eleggersi il generale. Questi tre di fatto rimasero uccisi alla
battaglia di Muta[163], cioe nella prima azione guerresca, in cui i
Musulmani vennero a pruova di valore contro un nemico straniero. Zeid
mori da soldato nella prima fila; eroica e memoranda fu la fine di
Jaafar, il quale avendo perduta la man destra, impugno lo stendardo
colla sinistra, e troncatagli questa, strinse e tenne la bandiera co'
due moncherini sanguinenti, sinattantoche per cinquanta onorate ferite
stramazzo al suolo: «Accorrete, esclamo Abdallah che ando a farne le
veci, accorrete arditamente, la vittoria o il paradiso e nostro». La
lancia d'un Romano decise l'alternativa, ma Caled, il convertito della
Mecca, afferro il vessillo; nove spade si spezzarono in man sua, e la
sua prodezza valse a reprimere e a respignere i cristiani di numero
superiori. Nella notte seguente si tenne consiglio di guerra, ed egli fu
eletto per generale nel conflitto della domane, ove colla sua abilita
seppe assicurare a' Saraceni la vittoria o almeno la ritratta, e quindi
Caled riceve da' suoi compatriotti e da' nemici il glorioso soprannome
di _Spada di Dio_. Sali Maometto in pulpito, e dipinse con enfasi
profetica la sorte de' soldati che per la causa di Dio avevano data la
vita; ma in privato lascio vedere sentimenti di natura, e fu sorpreso in
atto di piagnere per la figlia di Zeid. «Che veggo mai? gli disse
maravigliato un suo discepolo. Tu vedi un amico, rispose l'appostolo,
che piange la morte dell'amico piu fedele». Dopo conquistata la Mecca,
volle il sovrano dell'Arabia far sembiante di prevenire le ostilita di
Eraclio, e dichiaro guerra solennemente a' Romani, senza cercare di
nascondere le fatiche ed i rischi di tale impresa[164]. Erano scorati i
Musulmani; osservarono che si difettava di danaro, di cavalli, di
vittuaglie; opposero le faccende della messe, e l'ardor della state. «E
ben piu caldo l'inferno, disse loro incollerito il Profeta». Non degno
poi obbligarli a servire, ma ritornato che fu, lancio contro i piu
colpevoli una scomunica di cinquanta giorni. Giovo la diffalta di coloro
a dare risalto maggiore al merito di Abubeker, di Othmano e de' fidi
servi che posero a rischio e vita e fortune. Diecimila cavalieri e
ventimila fanti seguirono lo stendardo di Maometto. Il viaggio in fatti
fu penosissimo; al tormento della sete e della fatica s'aggiunse il
soffio ardente e pestilenziale de' venti del deserto: dieci uomini
montavano alternativamente uno stesso cammello, e furono stretti alla
umiliante necessita di dissetarsi coll'urina di quell'utile quadrupede.
A mezza strada, cioe lungi da Medina e da Damasco dieci giornate,
posarono presso al bosco e alla fontana di Tabuc. Non volle Maometto
procedere piu innanzi; si dichiaro pago delle intenzioni pacifiche
dell'imperatore d'oriente, che forse cogli apparecchi militari lo aveva
gia sbigottito; ma l'intrepido Caled sparse il terrore pel suo nome
d'intorno a' luoghi per cui passava; ed il Profeta riceveva gli omaggi
di sommessione delle tribu e citta, dall'Eufrate sino ad Ailah, citta
che giace sulla punta del mar Rosso. Non ebbe Maometto difficolta di
concedere a' suoi sudditi cristiani la franchigia delle persone, la
liberta del commercio, la proprieta degli averi, e il permesso
d'esercitare il lor culto[165]. Erano troppo deboli gli Arabi cristiani
per far argine alla sua ambizione; i discepoli di Cristo erano accetti
all'inimico degli Ebrei, ed importava all'interesse del conquistatore il
proporre una capitolazione vantaggiosa alla religion piu potente che
fosse al Mondo.

[A. D. 632]

Sino all'eta di sessantatre anni conservo Maometto le forze necessarie
alle fatiche temporali e spirituali della sua missione. Piu che ad odio
dovrebbero movere a compassione i suoi accessi d'epilepsia, calunnia
inventata da' Greci[166]; ma egli credette d'essere stato da una Ebrea
avvelenato a Chaibar[167]. La sua salute per quattro anni ando di giorno
in giorno languendo; s'aggravarono le sue infermita, e finalmente mori
d'una febbre di quattordici giorni, che per intervalli gli tolse la
ragione. Vedendosi al termine della sua carriera mortale, penso ad
edificare i suoi fratelli con singolare umilta. «Se v'ha, diss'egli
dall'alto della sua cattedra, se v'ha alcuno che io abbia ingiustamente
percosso, mi sottometto alla sferza della rappresaglia. Se ho macchiata
la riputazion d'un Musulmano, divulghi pur egli i miei falli davanti
alla congregazione. Se ho spogliato delle sue sostanze un fedele, serva
quel poco che possedo a pagare il capitale e il frutto del debito.» «Si,
grido una voce di mezzo alla folla, ho ragion di pretendere tre dramme
d'argento». Maometto trovo giusta la domanda, pago la somma richiesta, e
rende grazie al creditore che lo aveva accusato in questo Mondo
piuttosto che nel giorno finale. Con una fermezza tranquilla vide
accostarsi l'ultim'ora: diede la liberta a' suoi schiavi
(diciassett'uomini, per quanto si crede, e undici donne); dispose
minutamente l'ordine che si doveva tenere ne' suoi funerali, e modero le
lamentazioni de' suoi amici cui benedisse con parole di pace. Sino a'
tre ultimi giorni fece in persona la pubblica preghiera; parve poscia
che eleggendo Abubeker a supplire per lui in quell'ufficio, destinasse
quel vecchio e fedele amico per successore nelle incumbenze sacerdotali
e regie; ma non volle esporsi all'odio che gli avrebbe potuto suscitare
un'elezione piu spiegata. Nel punto che visibilmente andavano scemando
le sue forze, domando penna e inchiostro per iscrivere, o piuttosto per
dettare, un libro divino, com'egli diceva, che fosse il compendio e il
compimento di tutte le rivelazioni: nella stessa sua camera insorse
disputa per sapere, se gli si permetterebbe di porre un'autorita
superiore a quella del Corano; e la quistione si riscaldo tanto che dove
d'indecente veemenza riprendere i suoi discepoli. Se si puo prestar fede
in parte alle tradizioni delle sue mogli, o di coloro che vissero con
lui, mantenne in seno alla famiglia, e sino all'ultimo istante di vita,
tutta la dignita d'un appostolo, e tutta la franchezza d'un entusiasta;
descrisse le visite dell'angelo Gabriele venuto a dar l'ultimo addio
alla terra, ed espresse una viva fiducia non solo nella bonta, ma nel
favore dell'Essere supremo per lui. Un giorno, in un colloquio
familiare, aveva annunciato che per un suo privilegio speciale non
verrebbe l'angelo della morte a pigliar la sua anima se non se dopo
avergliene chiesta rispettosamente licenza. Conceduta che l'ebbe, cadde
in agonia; la sua testa si posava sul petto di Ayesha, la prediletta
delle sue mogli; svenne egli nell'angoscia, ma poi riavutosi alquanto,
sollevo verso la soffitta un'occhiata ancora franca, sebbene gia fosse
languida la voce, e pronuncio queste parole interrotte: «O Dio!...
perdona i miei peccati... si... vado a rivedere i miei concittadini che
sono nel cielo». Poi sdraiato sur un tappeto disteso per terra esalo
placidamente l'ultimo fiato. Questo tristo accidente impedi la
straordinaria spedizione che dovea farsi per la conquista della Siria:
l'esercito s'era fermato alle porte di Medina, e stavano i capitani
raccolti attorno al loro padrone moribondo. Nella citta, e specialmente
poi in casa del Profeta, non s'udivano che grida di dolore quando
cessava il silenzio della disperazione; dal solo fanatismo si ottenea
qualche consolazione e speranza. «Il testimonio, l'intercessore, il
mediator nostro presso Dio non puo esser morto, gridavasi, ce ne
appelliamo a Dio, non e morto: come Mose e Gesu,[168] assorto in estasi,
ben tosto ritornera al suo fido popolo.» Non si volle stare alla
testimonianza de' sensi, e Omar, cavando la scimitarra dal fianco,
minaccio di tagliare la testa di quell'infedele che osasse asserire che
piu non viveva il Profeta. La moderazione d'Abubeker, da tutti
rispettato, sedo lo scompiglio. «Adorate voi Maometto, disse egli ad
Omar e alla moltitudine, ovveramente il Dio di Maometto? Il Dio di
Maometto vive per sempre, ma e mortale l'appostolo siccome noi, e giusta
la sua predizione ha soggiaciuto al destino comune de' mortali». I suoi
piu stretti parenti piamente lo sotterrarono colle proprie mani nel
luogo stesso ove era spirato[169]. La sua morte e sepoltura hanno
consacrato Medina; e gl'innumerevoli pellegrini della Mecca deviano
sovente per onorare con devozione spontanea[170] la modesta tomba del
Profeta[171].

Aspettera forse il lettore che nel termine della vita di Maometto io mi
faccia ad esaminare i suoi errori e le sue virtu, e a decidere se
quest'uomo straordinario abbia meritato piu il titolo d'entusiasta, o
quello d'impostore. Quando avessi vissuto familiarmente col figlio
d'Abdallah, difficile sarebbe l'impegno e incerto il successo; ma dopo
dodici secoli, mi si presentano confusi i delineamenti di questo Profeta
fra i religiosi nugoli di incenso; e se potessi pur un istante
ravvisarli, questa incerta rassomiglianza non s'affarebbe ugualmente al
solitario del monte Hera, al predicatore della Mecca e al vincitor
dell'Arabia. Quest'uomo destinato a divenir l'autore di si gran
rivoluzione, era nato, per quanto pare, con un'inclinazione alla pieta e
alla contemplazione: quando pel suo matrimonio fu immune dal bisogno,
evito la strada dell'ambizione e dell'avarizia; visse innocente sino
all'eta di quarant'anni, e se fosse morto allora non avrebbe avuto
alcuna celebrita. L'unita di Dio e un'idea conformissima alla natura e
alla ragione; dal solo conversare una volta co' Giudei e co' Cristiani
pote apprendere a spregiare e a detestare l'idolatria della Mecca. Era
ufficio di uomo e di cittadino pubblicar la dottrina della salute, e
togliere dal peccato e dall'orrore la patria. E agevole cosa a
concepirsi che uno spirito inteso costantemente e acremente a uno stesso
oggetto, potesse convertire un obbligo generale in una mission
particolare, e considerare per inspirazioni del cielo gli ardenti
concetti della sua immaginazione; che l'ardor del pensiero abbia potuto
condurlo ad una specie di estasi e di visione, e che abbia poi
rappresentato le sue sensazioni interne, e la sua guida invisibile sotto
la forma e gli attributi d'un angelo di Dio[172]. Pericoloso e lubrico e
il passo dal fanatismo all'impostura. Il Demone di Socrate[173] ci
mostra abbastanza sino a qual segno possa un saggio illudere se
medesimo, come illudere gli altri un uom virtuoso, in qual modo
addormentarsi la coscienza fra l'illusion personale e la frode
volontaria. La carita ci farebbe persuasi che dapprima fosse animato
Maometto da' motivi piu puri d'una benevolenza naturale; ma l'appostolo
che non e un Dio, e tale da non amare increduli ostinati nel ributtare
le sue pretensioni, nel dispregiarne gli argomenti, nel perseguitare la
sua vita. Se Maometto perdono qualche volta a' suoi avversari personali,
credea senz'altro lecito a se di detestare i nemici di Dio; allora
passioni inflessibili d'orgoglio e di vendetta gli entrarono in cuore,
e, simile al Profeta di Ninive,[174] fece voti per la distruzione de'
ribelli che avea condannati. Per l'ingiustizia usatagli dalla Mecca, e
per l'elezione che fece Medina, il semplice cittadino fu trasformato in
principe, e l'umile predicatore in generale d'esercito. Ma sacra era la
sua spada per l'esempio de' Santi, e quel Dio che punisce un Mondo
peccatore colla peste e co' tremuoti, poteva adoperare il valor de' suoi
servi per convertire e castigare alcuni uomini. Nell'esercitare il
governo politico fu obbligato a mitigare l'inflessibile severita del
fanatismo, a cedere in qualche parte a' pregiudizi e alle passioni de'
Settari di quello, e di valersi degli stessi vizi del genere umano per
la salute di esso. Soventi volte la menzogna e la perfidia, la crudelta
e l'ingiustizia servirono a propagare la fede, e Maometto ordino o
approvo l'assassinio de' Giudei, e degl'idolatri fuggiti dal campo di
battaglia. Cotali atti ripetuti dovettero depravarne l'indole a poco a
poco, e la pratica di alcune virtu personali e sociali, necessarie a
mantenere la riputazione di Profeta nella sua Setta, e fra i suoi amici,
furono debole compenso agli effetti funesti di quelle abitudini
perniciose. L'ambizione fu la passion dominante degli ultimi suoi anni,
e potrebbe un politico sospettare che dopo le vittorie ridesse
l'impostore nel suo secreto del fanatismo della sua gioventu, e della
credulita de' suoi proseliti[175]. In vece un filosofo osservera che il
buon esito, e l'altrui sciocchezza rafforzar dovevano in lui l'idea
d'una mission divina, che i suoi interessi erano inseparabilmente
collegati colla sua religione, e che potea liberarsi da' rimproveri
della coscienza, persuadendo a se stesso, che la Divinita dispensava lui
solo dalle leggi positive e morali. Solo che se gli supponga un resto di
rettitudine naturale, ponno considerarsi i suoi delitti quasi una
testimonianza della sua buona fede. Le arti della menzogna e della
soperchieria parranno men colpevoli quando s'impiegano al trionfo della
verita, e avrebbe avuto orrore a valersi di siffatti istrumenti, se non
fosse stato certo che rilevanti e giusti erano i disegni pe' quali ne
usava. Si puo per altro anche in un conquistatore e in un sacerdote
trovare una parola, un'azione di vera umanita; e quel decreto, che nella
vendita de' prigionieri vieto il separare le madri da' figli, puo
sospendere e raddolcire la censura dello storico[176].

Maometto avea il buon senso di non curare la pompa e la dignita
regia[177]: l'appostolo di Dio s'abbassava alle occupazioni piu oscure
della vita domestica: accendeva il foco, scopava la stanza, mugnea le
pecore, rattoppava le scarpe, e le vestimenta. Se aveva a schifo le
mortificazioni e le virtu di un romito, osservava senza sforzo, come
senza vanita, la dieta frugale d'un Arabo e d'un soldato. Nelle grandi
occasioni ammetteva i compagni al suo desco che allor s'imbandiva con
un'abbondanza rustica ed ospitale; ma abitualmente lasciava passar piu
settimane senza accendere fuoco in cucina. Confermava coll'esempio la
proibizione del vino: calmava la fame con un tozzo di pane d'orzo; gli
piaceva assai il latte e il mele, ma per costume si nudriva di datteri e
d'acqua. Profumi e donne erano le due sensualita che il suo temperamento
esigeva; non erano proibite dalla sua religione, ed egli asseriva che
anzi da questi piaceri innocenti pigliava forza il fervore della sua
devozione. Pel caldo del clima il sangue degli Arabi e acceso, e gli
scrittori antichi notarono la inclinazione di quelli al
libertinaggio[178]. Dalle leggi religiose e civili del Corano ne venne
regolata l'incontinenza; furono biasimate le alleanze incestuose, ed una
illimitata poligamia fu ristretta a quattro mogli, o concubine; furono
statuiti con eque norme i dritti di letto e di stradotale delle mogli;
fu disanimata la liberta del divorzio; divenne per esse l'adulterio un
delitto capitale, e fu punita con cento vergate la fornicazione
d'entrambi i sessi[179]. Furon questi i precetti dati dal legislatore
nella calma della ragione; ma nella vita privata, si abbandono Maometto
senza ritegno alle inclinazioni dell'uomo, e fece abuso de' dritti di
Profeta. Una rivelazione speciale lo dispenso dalle leggi, ch'egli aveva
al suo popolo imposte; tutte, senza riserva, le donne furono in preda a'
suoi desiderii: questa singolare prerogativa fu per altro soggetto
d'invidia piu che di scandolo, e di venerazione anzi che no pe'
Musulmani devoti. Richiamando alla memoria le settecento mogli e le
trecento concubine del sapiente Salomone, loderemo la moderazione del
Profeta arabo, che sposo soltanto quindici o diciassette donne; undici
delle quali aveano ciascuna il proprio appartamento separato intorno
alla casa dell'appostolo, e alternativamente otteneano il favore della
sua compagnia coniugale. E cosa singolare che tutte fossero vedove,
trattane Ayesha, la figlia di Abubeker. La quale era vergine quando la
sposo; e tale e la forza del clima per anticipare il tempo della
puberta, ch'ella non avea che nove anni quando egli consumo il
matrimonio. La giovinezza, l'avvenenza, la franchezza d'Ayesha le
diedero ben presto la preminenza su le compagne; ebbe l'amore e la
confidenza del Profeta, e dopo la morte del marito, la figlia d'Abubeker
fu per lungo tempo riverita come la madre de' fedeli. Equivoca per altro
ed imprudente fu la sua condotta morale; in un viaggio di notte rimase
per avventura indietro, e la mattina torno al campo in compagnia d'un
uomo. Maometto inclinava alla gelosia, ma da una rivelazione ebbe avviso
che innocente era sua moglie; castigo gli accusatori, e pubblico quella
legge, cosi utile alla pace delle famiglie, che non sarebbe condannata
alcuna donna se da quattro uomini non fosse stata veduta nell'atto
d'adulterio[180]. L'amante Profeta dimentico gl'interessi della propria
fama nelle sue tresche con Zeineb, sposa di Zeid, e con Maria, schiava
egiziana. Stando un giorno in casa di Zeid, scorse seminuda la bella
Zeineb, e si lascio fuggire un grido di cupidigia, e di devozione. Il
servile o riconoscente liberto capi quel che bramava l'appostolo, e si
presto senza esitazione a compiacere gli amori del suo benefattore: ma
avendo i legami figliali esistenti fra loro suscitato una specie di
scandolo; discese dal cielo l'angelo Gabriele a ratificare quanto era
accaduto, annullo l'atto di adozione, e blandamente rimbrotto il Profeta
che diffidasse della indulgenza di Dio. Hafna, figlia di Omar, una delle
mogli di Maometto, lo sorprese sul letto proprio in braccio alla schiava
egiziana; promise ella di perdonargli e di mantenere il secreto, ed egli
giuro che rinuncierebbe a Maria. Ma entrambi posero in dimenticanza i
patti, e l'angelo Gabriele venne un'altra volta dal cielo con un
capitolo del Corano che assolvea Maometto dal giuramento, e l'esortava a
godersi liberamente le sue prigioniere e le concubine; senza badare a'
clamori delle sue mogli. In un ritiro di trenta giorni con Maria,
adempie il meglio che seppe fare agli ordini dell'inviato di Dio. Quando
ebbe sbramato l'amore e la vendetta chiamo alla sua presenza le undici
mogli, le rimprovero d'inobbedienza e d'indiscrezione, e le minaccio di
divorzio in questo Mondo e nell'altro; minaccia terribile, poiche quelle
che aveano diviso il letto col Profeta erano per sempre escluse dalla
speranza d'un secondo matrimonio. Quel che si narra delle facolta
naturali, o soprannaturali, che avea in sorte il Profeta[181], potrebbe
scusare per avventura la sua incontinenza; e fama ch'egli vantasse il
vigore di trenta figli d'Adamo, e che avrebbe potuto eguagliare la
decimaterza fatica[182] dell'Ercole greco. Potrebbe anche la sua fedelta
per Cadijah fornire un argomento difensivo piu serio e decente: in
ventiquattro anni di matrimonio, non fece mai uso, quantunque giovane,
del suo diritto di poligamia, ne mai all'orgoglio o alla tenerezza della
illustre matrona tocco di soffrire l'associazione d'una rivale. Morta
che fu, la novero tra le quattro donne perfette, tre delle quali erano
la sorella di Mose, la madre di Gesu, e Fatima, la prediletta tra le sue
figlie. «Non era gia vecchia? gli disse un di Ayesha, coll'insolenza
d'una bella e fresca giovane, e Dio non le ha sostituita un'altra
migliore?  No, per Dio, rispose Maometto con un'effusione di virtuosa
gratitudine, veruna donna puo essere preposta a Cadijah: ella mi ha
creduto quando mi sprezzavano gli uomini; ella ha provveduto alla mia
necessita mentre io era povero e perseguitato dagli uomini[183]».

Moltiplicando in tal guisa le mogli, avea forse in animo il fondatore
d'una nuova religione, e di un nuovo impero, di moltiplicare le sorti di
una numerosa posterita, e d'una successione diretta. Ma le speranze di
Maometto andarono deluse. Ayesha, sposata vergine, e le altre sue dieci
mogli tutte vedove, in eta matura e di provata fecondita, tra le
possenti braccia di lui si rimasero sterili. Quattro figli avuti di
Cadijah erano morti in infanzia. Maria, la sua concubina Egiziana, gli
divenne piu cara per aver partorito Ibrahim, ma non passarono quindici
mesi che dove il Profeta piangerne la perdita: sostenne egli con
fermezza i motteggi de' suoi nemici, e represse l'adulazione o la
credulita de' Musulmani, assicurandoli che un'ecclissi solare, avvenuta
in quel tempo, non era stata conseguenza della morte d'Ibrahim. Avea
pure avuto da Cadijah quattro figlie, le quali sposarono i piu fedeli
de' suoi discepoli; morirono tre prima del padre loro; ma Fatima,
l'ultima che godea tutta la sua confidenza e affezione, divenne consorte
d'Ali suo cugino, e ceppo d'una stirpe illustre. Al merito e alle
disgrazie d'Ali e de' suoi discendenti, e d'uopo ch'io doni qui
anticipatamente la esposizione della serie de' Califfi saraceni, titolo
che distingue i Commendatori de' credenti in qualita di vicari e di
successori dell'appostolo di Dio[184].

La nascita d'Ali, il suo matrimonio e la sua riputazione, che lo
innalzarono sopra tutti i suoi concittadini, poteano giustificarne le
pretensioni al trono dell'Arabia. Figlio d'Abu-Taleb, era gia per questo
solo titolo il Capo della famiglia di Hashem, e principe ereditario, o
custode della citta e del tempio della Mecca. S'era dileguata la luce
profetica, ma il marito di Fatima potea sperare l'eredita e la
benedizione del padre della moglie; alcune volte avevano gli Arabi
obbedito ad una donna, e il Profeta strignendo teneramente fra le
braccia i suoi due nipoti, li avea dalla sua cattedra qualche volta
mostrati al popolo come l'unica speranza della sua vecchiaia, e come
Capi della gioventu del paradiso. Poteva il primario de' veri credenti
aver fiducia di camminare davanti a loro in questo e nell'altro Mondo, e
se taluni pur comparivano piu gravi ed austeri, almeno tra i nuovi
convertiti, non potea veruno vincere Ali nello zelo e nella virtu.
Accoppiava in se i pregi di poeta, di soldato e di santo: vive ancora la
sua sapienza in una Raccolta di sentenze morali e religiose[185], e
quando era tempo di disputare o di combattere, dalla sua eloquenza o dal
suo valore erano soggiogati gli avversari. Dal primo giorno della sua
missione sino all'estrema cerimonia de' suoi funerali, non fu mai
abbandonato l'appostolo da quell'amico generoso, ch'egli amava
denominare suo fratello, suo vicegerente, e il fido Aronne d'un altro
Mose. Fu poi rimproverato il figlio d'Abu-Taleb di avere trascurato i
propri interessi, omettendo di farsi dichiarare in guisa solenne
successore al trono, il che avrebbe tolta di mezzo ogni concorrenza, e
data ai suoi diritti la sanzione d'un decreto celeste; ma scevro da
diffidenza l'eroe s'affidava in se stesso. La gelosia per altro del
potere, e forse la tema di qualche contrarieta valsero a tenere in
sospeso le risoluzioni di Maometto, e nell'ultima infermita vide
assediato il suo letto dalla scaltrita Ayesha figlia di Abubeker e
nemico d'Ali.

[A. D. 632]

Colla morte e pel silenzio di Maometto, la nazione ricupero i suoi
dritti, e convoco un'assemblea per deliberare su la scelta d'un
successore. I titoli di nascita, e l'ardito e altero contegno d'Ali
offendevano lo spirito aristocratico degli anziani che volevano poter
sovente disporre dello scettro con libere e frequenti elezioni. Mal
sofferivano i Koreishiti l'orgogliosa preminenza della linea di Hashem;
si riaccese l'antica discordia delle tribu; i _fuggiaschi_ della Mecca e
gli _ausiliari_ di Medina posero in campo i lor dritti speciali, e fu
fatta l'imprudente proposta di eleggere due Califfi independenti, cosa
che avrebbe soffocato pur nella cuna la religione e l'impero de'
Saraceni. Ogni trambusto cesso per la magnanima risoluzione di Omar, il
quale rinunciando alle sue pretensioni, alzo subitamente la mano, e si
dichiaro il primo suddito del placido e venerando Abubeker. L'occasione,
che era urgente, e l'assenso popolare poterono rendere scusabile questa
illegale e precipitata determinazione; ma Omar esso stesso annuncio
dalla cattedra, che se da indi in poi osasse un Musulmano precedere il
suffragio de' suoi fratelli, sarebbero degni di morte e l'elettore e
l'eletto[186]. Abubeker fu senza pompa installato; Medina, la Mecca, le
province d'Arabia gli obbedirono. Soli gli Hashemiti negarongli il
giuramento di fedelta, e il pertinace lor Capo si tenne racchiuso per
piu di sei mesi in casa senza volerlo riconoscere, e senza por mente
alle minacce d'Omar, il quale tento di dar fuoco alla casa della figlia
dell'appostolo. Colla morte di Fatima, e coll'indebolimento della
fazione d'Ali si calmo in lui lo sdegno, e riconobbe egli finalmente il
generale de' fedeli; approvo la scusa da quello addotta della necessita
di prevenire i nemici comuni, e saviamente ricuso la proposta, che
Abubeker gli faceva, d'abdicare il governo degli Arabi. Dopo un regno di
due anni, il vecchio Califfo intese la voce dell'angelo della morte. Nel
suo testamento, coll'assenso tacito de' suoi compagni, commise lo
scettro alla ferma ed intrepida virtu di Omar. «Non ho mestieri di
questa dignita,» disse il modesto Musulmano. «Ma la dignita ha bisogno
di te,» gli rispose Abubeker, il quale si mori pregando fervorosamente
il Dio di Maometto, perche volesse ratificare quella scelta, ed
inspirare a' Musulmani sommessione e concordia. Fu esaudita la sua
orazione, poiche Ali si diede tutto alla solitudine e alla preghiera, e
protesto di voler rispettare il merito e la dignita del suo rivale, che
lo consolo della perdita dell'impero co' piu cortesi uffici di amicizia
e di stima. Omar fu assassinato nell'anno duodecimo del suo regno.
Temendo di gravare la propria coscienza co' peccati del successore, non
volle nominare al trono ne suo figlio, ne Ali; ma lascio a sei de' suoi
rispettabili socii la difficil cura di scegliere il comandante de'
credenti. Fu pure Ali biasmato dagli amici[187] d'aver permesso che
venissero assoggettati i suoi dritti al giudizio degli uomini, e
d'averne riconosciuta la giurisdizione accettando un posto fra i sei
elettori. Avrebbe potuto ottenerne il suffragio se avesse degnato
promettere di conformarsi, in guisa rigorosa e servile, non solo al
Corano e alla tradizione, ma alle decisioni de' due anziani[188].
Othmano, gia secretario di Maometto, accetto a quelle condizioni il
governo, e soltanto dopo il terzo Califfo, cioe passati ventiquattro
anni dopo la morte del Profeta, Ali, per voto del popolo, fu investito
della dignita di re e di gran sacerdote. I costumi degli Arabi non
aveano perduta poco ne punto la primitiva semplicita, e il figlio
d'Abu-Taleb non si curo della pompa e delle vanita del Mondo. Nell'ora
della orazione si trasferi alla moschea di Medina, vestito d'una leggera
stoffa di bambagia, coperto il capo di un turbante grossolano, colle
pantofole in una mano, e coll'altra posata sopra il suo arco che gli
serviva di bastone. Da' compagni del Profeta e da' Capi delle tribu
venne salutato il nuovo sovrano, e gli fu presentata la destra in segno
di fedelta.

Avviene per lo piu, che i mali prodotti dalle contese dell'ambizione si
restringano a' tempi e a' luoghi ove insorsero le contese medesime; ma
la discordia religiosa degli amici e nemici d'Ali, riaccesa in tutti i
secoli dell'Egira, nutre pur oggi l'odio perenne de' Turchi e de'
Persiani[189]. Questi ultimi avviliti col nome di _shiiti_, o settari,
hanno aggiunto al simbolo Musulmano l'articolo seguente di fede: che se
Maometto e l'appostolo di Dio, il suo compagno Ali n'e il Vicario. Nel
commercio abituale della vita, e nel culto pubblico, scagliano
imprecazioni contro i tre usurpatori la cui esaltazion successiva lo ha
per si lungo tempo, ad onta de' suoi dritti, rimosso dalla dignita
d'Imano e di Califfo; e nell'idioma loro il nome d'Omar esprime il colmo
della scelleraggine e dell'empieta[190]. I _Sonniti_, la dottrina dei
quali e accettata generalmente e si fonda sulla tradizione ortodossa de'
Musulmani, seguono una opinione piu imparziale, o per lo meno piu
decente. Rispettano la memoria d'Abubeker, d'Omar, d'Othmano e d'Ali,
tutti santi e successori legittimi del Profeta; ma credendo che il grado
di santita abbia determinato l'ordine di successione[191], danno
l'ultimo luogo allo sposo di Fatima. Quello storico, che con una mano
ritrosa a' monumenti della superstizione bilancera il merito de' quattro
Califfi, pronunciera sentenza che i lor costumi furono egualmente puri
ed esemplari, che ardente ne fu lo zelo, e giusta tutte le apparenze
sincero, e che in mezzo all'opulenza e potenza loro consacrarono la vita
alla pratica dei doveri della morale e della religione; ma le virtu
pubbliche d'Abubeker e d'Omar, ma la sapienza del primo, e la severita
del secondo mantennero in pace e nella prosperita lo Stato. Per
debolezza di naturale e per la vecchiaia Othmano fu inetto a dilatare
l'Impero colle conquiste, o a reggere il peso del governo. Egli delegava
ad altrui l'autorita, ed era ingannato; ammetteva altri alla sua
confidenza, ed era tradito. I piu saggi tra i fedeli gli furono inutili,
o si cangiarono in nemici, e le sue prodigalita gli suscitarono ingrati
e malcontenti. Per le province si sparse il mal seme della discordia:
s'adunarono i deputati di quelle a Medina, e co' Charegiti, disperati
fanatici, i quali recalcitravano alla subordinazione e alla ragione, si
confusero gli Arabi, che, nati liberi, chiedeano riforma degli abusi di
cui dolevansi, e punizione degli oppressori. Cufa, Bassora, l'Egitto e
le tribu del deserto armarono i lor guerrieri, vennero ad accamparsi ad
una lega circa da Medina, e imperiosamente al sovrano intimarono di fare
ad essi giustizia, o di scendere dal trono. Di gia il suo pentimento
disarmava e disperdeva i rivoltosi; ma l'artificio de' suoi nemici li
accese di nuovo furore, e per una falsita, a cui si lascio indurre un
perfido secretario, perdette Othmano la riputazione, e piu presta ne fu
la caduta. Non aveva piu il Califfo la stima e la fiducia de' Musulmani,
unico presidio de' suoi antecessori: un assedio di sei settimane lo
ridusse a mancar d'acqua e di viveri, ne le deboli porte del suo palagio
ebbero altra difesa che gli scrupoli di pochi ribelli piu timorati che
gli altri. Abbandonato da coloro che aveano abusato della sua bonta, al
venerando Califfo, rimasto senza difensori, non resto che attendere la
morte: si presento condottiero degli assassini il fratello d'Ayesha: fu
trovato Othmano che teneva il Corano sul petto, e fu da mille colpi
trafitto. Dopo cinque giorni d'anarchia, cesso il tumulto colla
inaugurazione d'Ali; il rifiutar la corona sarebbe stato cagione d'una
strage generale. In questa critica situazione, mantenne egli la fierezza
che s'addiceva al Capo degli Hashemiti, e dichiaro che preferito avrebbe
il servire al regnare; grido contro la presunzione de' soldati esteri, e
volle l'assenso se non volontario, almeno espresso de' Capi della
nazione. Non fu mai accusato d'essere stato complice dell'assassinio di
Omar, quantunque si celebri in Persia senza riguardo la festa
dell'uccisore di quel Califfo. S'era dapprima interposto Ali ad
accomodare la lite fra Othmano e i suoi sudditi, ed Hassan, il
primogenito de' suoi figli, mentre difendeva il Califfo, fu insultato e
ferito. Rimane dubbio peraltro se Ali sia rimasto ben saldo e fosse
sincero nell'opporsi a' ribelli, ed e poi certo che si giovo del loro
delitto. Un'esca simile potea ben sedurre e corrompere la piu specchiata
virtu. Non solo su la sterile Arabia si stendeva lo scettro de'
successori di Maometto, ma i Saraceni erano stati vincitori in oriente e
in occidente, e le doviziose contrade della Persia, della Siria,
dell'Egitto erano il patrimonio del comandante de' fedeli.

[A. D. 655-660]

Una vita passata in orazione e in contemplazione non avea raffreddato
l'ardor guerriero ed operoso di Ali: giunto all'eta matura, con una
lunga esperienza del Mondo, lasciava vedere nel suo contegno una
temerita e imprudenza giovanile. Ne' primi giorni della sua
amministrazione non penso ad assicurarsi con benefici, o con catene,
della mal certa fedelta di Telha e di Zobeir, due Capi arabi i piu
poderosi. Si ricoverarono essi alla Mecca, indi a Bassora, inalberarono
il vessillo della ribellione, e s'insignorirono della provincia d'Irak e
dell'Assiria, che invano domandate aveano per guiderdone de' servigi
prestati: la maschera del patriottismo giova a coprire le piu manifeste
contraddizioni; e i nemici d'Othmano, che forse ne furono gli assassini,
chiesero allora che fosse vendicata la sua morte. Furono nella fuga
accompagnati da Ayesha, la vedova di Maometto, che sino all'ultimo
istante di vita serbo implacabil odio al marito e alla posterita di
Fatima. I piu ragionevoli tra i Musulmani si scandolezzarono al vedere,
che la madre de' fedeli cimentasse e persona e dignita in un campo, ma
la moltitudine superstiziosa crede che dalla sua presenza fosse
consacrata la giustizia, e accertato il trionfo dalla causa da lei
abbracciata. Il Califfo seguito da ventimila de' suoi fidi Arabi, e da
novemila prodi ausiliari di Cufa, diede battaglia sotto le mura di
Bassora a' ribelli superiori di numero, e riporto la vittoria. Telha e
Zobeir, Capi dell'esercito nemico, caddero in quel conflitto, il primo
ove l'armi de' Musulmani si tinsero del sangue de' concittadini. Ayesha,
dopo aver corse le file per incoraggiare i soldati, s'era posta in mezzo
al pericolo. Settanta uomini, che teneano le redini del suo cammello,
furono uccisi o feriti, e la seggiola o lettiga in cui era chiusa si
trovo, finita l'azione, tutta traforata e carica di chiaverine e di
dardi. Sostenne la augusta prigioniera con volto intrepido i rimbrotti
del vincitore, il quale, con quei riguardi e quell'affezione che doveva
sempre alla vedova dell'appostolo, la rimando subito al luogo ove
solamente poteva essere confinata in modo decoroso, cioe alla tomba di
Maometto. Dopo questa vittoria, che si denomino la giornata del
_cammello_, Ali si volse contro un avversario piu formidabile, contro
Moawiyah, figlio d'Abu-Sophian, che aveva preso il titolo di Califfo, ed
era francheggiato dalle forze della Siria, e dalla riputazione della
casa d'Ommiyah. Dopo il passaggio del Thapsaco, la pianura di
Siffin[192] s'allunga su la riva occidentale dell'Eufrate. In questo
terreno vasto e piano fecero i due competitori per centodieci giorni una
guerra d'avvisaglie. La perdita d'Ali in novanta scaramucce, succedute
in que' giorni, fu valutata di venticinquemila uomini, e quella di
Moawiyah di quarantacinquemila; si trovarono fra i morti venticinque
veterani di quelli che aveano combattuto a Beder, sotto lo stendardo di
Maometto. In si sanguinosa tenzone, il Califfo legittimo si dimostro
superiore al rivale per valore e per umanita. Ordino alle sue milizie,
sotto pene severe, d'aspettare il primo assalto del nemico, di perdonare
a' fuggiaschi, di rispettare i cadaveri degli uccisi, e l'onore delle
prigioniere. Propose da generoso di risparmiare il sangue de' Musulmani
con un duello; ma intimorito il rivale, ricuso una disfida che gli
pareva una sentenza di morte. Montato Ali sopra un cavallo baio investi,
precedendo i suoi soldati, e ruppe le file dei Siri, sbigottiti dalla
forza invincibile della sua grave spada a due tagli. Ogni volta che
atterrava un ribelle, gridava, Allah Acbar; «Dio e vincitore;» e nel
forte d'una battaglia notturna, s'intese quattrocento volte ripetere
questa terribile esclamazione. Gia il principe di Damasco meditava la
fuga; ma per l'inobbedienza e il fanatismo delle sue soldatesche
perdette Ali la vittoria che sembrava per lui sicura. Moawiyah ne agito
la coscienza col dichiarare solennemente, che si appellava al Corano cui
mostrava esposto su le picche della prima fila di soldati, e dovette Ali
soscrivere una tregua obbrobriosa, e un compromesso insidioso. Si
ritrasse egli a Cufa, pieno di dolore e di rabbia; scorata era la sua
fazione; lo scaltro rivale soggiogo, o sedusse, la Persia, l'Yemen,
l'Egitto; e il pugnale del fanatismo, rivolto contro i tre Capi della
nazione, non colse che il compagno di Maometto. Tre Charegiti, o
entusiasti, discorrendo un giorno nel tempio della Mecca intorno ai
disordini della Chiesa e dello Stato, decisero che colla morte d'Ali, di
Moawiyah e d'Amrou, amico di quest'ultimo e vice-re dell'Egitto, sarebbe
rimessa la pace e l'unita della religione. Ognuno degli assassini elesse
la sua vittima, avveleno il ferro, si consacro alla morte, e
secretamente si trasferirono al luogo destinato per commettere il
delitto. Erano tutti tre del pari fermi e risoluti; ma il primo, per
isbaglio, trafisse in vece di Amrou il deputato che sedeva al suo posto:
dal secondo fu pericolosamente ferito il principe di Damasco, e il terzo
nella moschea di Cufa colpi mortalmente il Califfo legittimo, che, nel
sessantesimoterzo anno dell'eta sua mori, raccomandando generosamente ai
figli di terminare con un sol colpo il supplizio dell'assassino. S'ebbe
cura di celare il suo sepolcro[193] a' tiranni della casa
d'Ommiyah[194]; ma nel quarto secolo dell'Egira fu innalzato, presso le
ruine di Cufa, un monumento, un tempio, e una citta[195]. Migliaia di
Shiiti riposano in quella terra sacra a' piedi del Vicario di Dio, e il
deserto e avvivato dal concorso de' Persiani, de' quali ogn'anno e
grande la frequenza cola, nell'opinione che sia meritorio quel
pellegrinaggio al pari di quel della Mecca.

[A. D. 661-668]

I persecutori di Maometto usurparono l'eredita de' suoi figli, e i
difensori della idolatria si fecero Capi supremi della sua religione e
del suo impero. Violenta ed ostinata fu l'opposizione d'Abu-Sophian,
tarda e forzata la conversione; ma dall'ambizione e dall'interesse fu
rassodato nella fede che aveva abbracciata; servi, combatte, e forse
credette veramente, e da' nuovi meriti della famiglia d'Ommiyah fu
cancellata la memoria de' torti della sua prisca ignoranza. Moawiyah,
figlio d'Abu-Sophian e della crudele Henda, sin dalla prima gioventu era
stato fregiato dell'incarico, o del titolo di segretario del Profeta.
Essendogli stato conferito dal saggio Omar il governo della Siria,
amministro per piu di quarant'anni quella rilevante provincia, sia come
agente subordinato, o come Capo supremo, senza rinunciare alla fama di
prode e di liberale, e soprattutto amo quella di umano e di moderato.
Dalla gratitudine il popolo fu vincolato al suo benefattore, e i
Musulmani vittoriosi s'arricchirono delle spoglie di Cipro e di Rodi:
dal sacro dovere di perseguitare i sicari d'Othmano piglio pretesto la
sua ambizione per operare. Espose nella moschea di Damasco la camicia
sanguinente del martire: l'Emir deploro la disgrazia del suo alleato, e
sessantamila Siri giurarono di rimanergli fedeli, e di vendicare
Othmano. Amrou vincitore dell'Egitto, che valeva esso solo per un
esercito, fu primo a salutare il novello monarca, e divolgo quel
pericoloso segreto, potersi creare i Califfi arabi anche fuori della
citta del Profeta[196]. Lo scaltrito Moawiyah deluse la prodezza del
rivale, e, morto Ali, negozio l'abdicazione del figlio Hassan, che aveva
un animo superiore, o forse inferiore, ad un impero mondano, e a cui non
increbbe posporre il palagio di Cufa ad un'umile celletta presso la
tomba dell'avo. Finalmente il cangiamento d'un impero elettivo in
monarchia ereditaria satisfece gli ambiziosi desiderii del Califfo.
Qualche mormorio di liberta o di fanatismo indico la ripugnanza degli
Arabi, e da quattro cittadini di Medina fu negato il giuramento di
fedelta: ma seppe Moawiyah dirigere i suoi disegni con vigore e
destrezza, e il suo figlio Yezid, quantunque d'indole debole e di
costumi dissoluti, fu gridato comandante de' fedeli, e successore
dell'appostolo di Dio.

[A. D. 680]

Si narra della beneficenza d'un figlio d'Ali il fatto seguente. Uno
schiavo servendo la tavola lascio cadere sopra il padrone una scodella
piena di brodo bollente: allora si getto a' suoi piedi, e per sottrarsi
al gastigo ripete quel passo del Corano, che dice: «il paradiso e per
coloro che san dominare la propria collera.  Io non sono in collera. 
E per quelli che perdonano le offese.  Io perdono l'offesa che m'hai
fatto.  E per quelli che rendono bene per male.  Io ti dono la liberta
e quattrocento pezze d'argento.» Hosein, fratel minore di Hassan, con
tutta la pieta di questo avea pure ereditato in parte il coraggio del
padre; milito decorosamente contro i cristiani nell'assedio di
Costantinopoli. Aggiugneva la primogenitura della stirpe di Hashem al
sacro carattere di nipote dell'appostolo: potea sostenere le sue
pretensioni contro Yezid, tiranno di Damasco, di cui spregiava i vizi, e
non degnava riconoscere i titoli. Fu trasmessa in secreto da Cufa a
Medina una lista di cenquarantamila Musulmani, che si dichiaravano
parteggiatori della sua causa, e prometteano di pigliar l'armi come
tosto ei comparisse su le sponde dell'Eufrate. Senza badare a' consigli
degli amici piu saggi, delibero d'affidare la propria persona e la
famiglia in balia d'un popolo perfido. Attraverso il deserto dell'Arabia
con numeroso seguito di donne e di fanciulli sbigottiti; ma quando fu
presso alle frontiere dell'Irak, la solitudine del paese, e le apparenze
che vide d'inimicizia gl'inspirarono molta diffidenza, e gli diedero
motivo di temere o la diffalta, o la ruina de' suoi partigiani. Fondati
erano i timori; Obeidollah, governatore di Cufa, avea soffocate le prime
scintille d'insurrezione, e Hosein fu accerchiato, nella pianura di
Kerbela, da cinquemila cavalli, che precisero la sua comunicazione colla
citta e col fiume. Poteva ancora riparare in una Fortezza del deserto,
che aveva affrontato le forze di Cesare e di Cosroe, e sperare nella
fedelta della tribu di Tai, che armato avrebbe diecimila guerrieri in
sua difesa. In una conferenza che egli ebbe col Capo della soldatesca
nemica, domando che gli fosse permesso di ritornare a Medina, o d'essere
collocato in una delle guarnigioni di frontiera che si tenevano contro i
Turchi, o finalmente d'essere condotto sano e salvo davanti Yezid; ma
gli ordini del Califfo, o del suo Luogo-tenente, erano rigorosi, e
assoluti, onde fu risposto ad Hosein che dovea sottomettersi, come
prigioniero e colpevole, al comandante de' fedeli, ovveramente
aspettarsi la pena della ribellione. «Pensate forse di sgomentarmi,
replico egli, minacciandomi la morte»? Passo dunque la notte seguente
nell'apparecchiarsi, con una rassegnazione tranquilla e solenne, alla
sua sorte. Consolo sua sorella Fatima che piangea la rovina della sua
famiglia. «Non dobbiamo porre fiducia in altro che in Dio, le disse: in
cielo e in terra tutto dee perire e ritornare al suo Creatore: mio
fratello, mio padre, mia madre erano meglio di me, e la morte del
Profeta dee servire d'esempio a tutti». Sollecito gli amici a porsi in
salvo con pronta fuga, i quali con voce unanime ricusarono d'abbandonare
l'amato padrone, o di sopravvivergli; ed egli ne rafforzo il coraggio
con fervida orazione, e colla promessa del paradiso. Nella mattina di
quel giorno funesto, Hosein sali a cavallo, prese in una mano la spada,
il Corano nell'altra: i generosi martiri della sua causa erano solo in
numero di trentadue cavalieri, e di quaranta fanti; ma fortificato
avevano i fianchi e il tergo colle corde delle lor tende, e s'erano
muniti con una fossa profonda piena di fascine accese all'usanza degli
Arabi. Si avanzarono mal volentieri i nemici, e un de' loro Capi, che
diserto con trenta soldati, venne a dividere con Hosein le angosce d'una
morte inevitabile. Nelle mischie corpo a corpo, o ne' singolari
conflitti, la disperazione rendette invincibili i Fatimiti; ma la
moltitudine che gli accerchiava li coperse d'un nembo di dardi: cavalli
ed uomini caddero successivamente uccisi: le due parti assentirono una
tregua d'un istante per l'ora della preghiera, e in fine termino la
battaglia colla morte dell'ultimo compagno di Hosein. Solo egli allora,
rifinito dalla fatica, e piagato, si assise all'ingresso della sua
tenda. Mentre stava bevendo poche stille d'acqua per rinfrescarsi, fu
colto da un dardo in bocca: e rimasero uccisi fra le sue braccia il
figlio e il nipote, giovanetti di rara avvenenza. Sollevo al cielo le
mani coperte di sangue, e oro pe' viventi e pe' morti. Esci sua sorella
della tenda in un accesso di disperazione, scongiurando il generale de'
Cufiani perche non lasciasse svenare Hosein in sua presenza: e i piu
arditi fra i suoi guerrieri retrocessero da ogni lato all'arrivo
dell'eroe moribondo, che offriva il collo al lor ferro. Lo spietato
Shamer, nome abbominato da' fedeli, li rimbrotto di vilta, e il nepote
di Maometto cadde trafitto da trentatre colpi di lancia e di sciabola.
Ne calpestarono i Barbari il corpo, e portarono la testa al castello di
Cufa, ove l'inumano Obeidollah gli percosse colla canna la bocca. «Ahi!
esclamo un vecchio Musulmano, su quelle labbra ho veduto le labbra
dell'appostolo di Dio». Dopo tanti secoli, e in un clima si diverso, una
scena si tragica dee movere a pieta il piu freddo lettore[197]. Quanto
a' Persiani, ricorrendo la festa di questo martire, celebrata ogni anno
quando visitar sogliono in pellegrinaggio la sua tomba, s'abbandonano a
tutta la frenesia del dolore e dello sdegno[198].

Allora che le sorelle e i figli d'Ali carichi di catene furono tratti
appie del trono di Damasco, era stimolato il Califfo a estirpare una
razza amata dal popolo, da lui offesa talmente da non isperare
riconciliazione giammai; ma piacque a Yezid l'attenersi a piu miti
consigli, e quella sventurata famiglia fu rimandata in modo onorevole a
Medina, perche mescesse le sue lagrime a quello de' parenti. La gloria
del martirio vinse il diritto di primogenitura; laonde i dodici
IMANI[199], o pontefici, della religione persiana sono Ali, Hassan,
Hosein e i discendenti di questo sino alla nona generazione. Senz'armi,
senza tesori, senza sudditi, ottennero successivamente la venerazione
del popolo, e suscitarono la gelosia dei Califfi. I devoti della lor
Setta continuano a visitarne le tombe sia alla Mecca o a Medina, su le
rive dell'Eufrate o nella provincia del Khorasan. Soventi volte il nome
loro ha dato pretesto di sedizione o di guerra civile; ma quegli augusti
santi ebbero in dispregio le vanita del Mondo, si sottomisero al volere
di Dio e all'ingiustizia degli uomini, e consacrarono l'innocente vita
allo studio e alla pratica della religione. Il duodecimo ed ultimo
degl'Imani, distinto dal soprannome di _Mahadi_, o Guida, visse piu
solitario, e fu ancora piu religioso de' predecessori. Celossi in una
spelonca presso Bagdad, ne si sa l'epoca e il luogo della sua morte:
dicesi da' devoti alla sua memoria che non mori, e che comparira prima
del giorno del Giudizio a distruggere la tirannide di Dejal o
Anticristo[200]. Nello spazio di due o tre secoli era cresciuta la
posterita di Abbas, zio di Maometto, sino a trentatremila persone[201]:
puo nella proporzione stessa essersi moltiplicata la razza d'Ali:
superiore al primario e al piu gran principe era l'ultimo individuo di
quella famiglia, e i piu insigni di loro avevansi per piu perfetti degli
angeli; ma la disgrazia della lor situazione, e la vastita dell'impero
Musulmano aprivano una larga strada agli astuti o audaci impostori, che
cercavano di acquistarsi un diritto con qualche preteso vincolo di
parentela con quel santo legnaggio. Questo titolo vago ed equivoco ha
consacrato lo scettro degli Almohadi in Ispagna, in Affrica, de'
Fatimiti in Egitto ed in Siria[202], de' Soldani dell'Yemen e de' Soffi
della Persia[203]. Era pericoloso consiglio sotto il lor regno il
contestarne la nascita; Moez, uno de' Califfi fatimiti, a cui si faceva
una dimanda imprudente, rispose cavando la scimitarra: «Questa e la mia
genealogia:» e gettando una manciata di monete d'oro a' soldati: «questa
e la mia famiglia e i miei figli.» I veri o supposti discendenti di
Maometto e d'Ali, tanto principi che dottori, nobili, mercadanti,
mendichi, sono onorati co' titoli di Sheiks, di Sheriffi o d'Emiri.
Nell'impero Ottomano si distinguono dagli altri per un turbante verde:
hanno pensione dall'erario imperiale, non sono giudicati che dal loro
Capo, e per quanto esser possano umiliati dalla fortuna, o dall'indole
loro, sostengono sempre con fasto il titolo de' lor natali. Una famiglia
di trecento persone, posterita pura e ortodossa del Califfo Hassan, s'e
mantenuta senza macchia, e senza sospetto, nelle sante citta della Mecca
e di Medina, e con tutte le rivoluzioni di dodici secoli ha sempre avuta
la custodia del tempio, e la sovranita nella patria degli avi suoi.
Basterebbe la gloria o il merito di Maometto a nobilitare una razza di
plebei, e il sangue si antico de' Coreishiti vince la maesta d'assai piu
recente degli altri re della Terra[204].

I talenti di Maometto son degni certamente dei nostri elogi, ma troppo
si sono ammirati per avventura i trionfi che ottennero. E cosa da stupir
tanto, se una folla di proseliti abbiano abbracciato la dottrina, e
partecipato alle passioni d'un eloquente fanatico? Dal tempo degli
appostoli sino a quello della riforma, tutti gli eresiarchi impiegarono
le stesse arti di seduzione con pari successo. E dunque incredibile che
un privato afferrasse la spada e lo scettro, soggiogasse i suoi
concittadini, e colle sue armi vittoriose fondasse una monarchia? Nelle
rivoluzioni delle dinastie dell'oriente, cento usurpatori da una bassa
condizione si elevarono in alto, han vinto maggiori ostacoli, fatto piu
vasti conquisti, posseduto piu ampli imperi. Sapea Maometto predicare
del pari e combattere, e queste in apparenza opposte qualita, insieme
accoppiate, ne accrescevano la gloria, e contribuivano al suo trionfo.
Le varie armi della forza e della persuasione, del fanatismo e del
timore, continuamente operando l'une coll'altre, ruppero infine tutte le
barriere davanti alla invincibile loro potenza. La sua voce chiamava gli
Arabi alla liberta e alla vittoria, alla guerra e alle rapine, al
godimento, in questo Mondo e nell'altro, de' piaceri piu gradevoli ad
essi: le privazioni che impose erano necessarie a stabilire la
riputazione del Profeta, e ad esercitare l'obbedienza del popolo; e la
sua dottrina troppo ragionevole[205] della unita e delle perfezioni di
Dio, era la sola cosa che opporsi potesse a' suoi progressi. Non
conviene fare le maraviglie che abbia introdotta, ma bensi che abbia
renduta stabile la sua religione. Volsero dodici secoli, e i popoli
d'una parte dell'India e dell'Affrica, e tutti i sudditi Turchi
dell'impero Ottomano hanno conservata la purezza della dottrina da lui
predicata a Medina e alla Mecca. Se tornassero nel Vaticano i santi
appostoli Pietro e Paolo[206] forse domanderebbero il nome della
Divinita che si adora in quel tempio magnifico con tante cerimonie
misteriose: meno sarebbero sorpresi dal culto d'Oxford o di Ginevra, ma
sarebbero sempre astretti ad imparare il catechismo della Chiesa, e a
studiare i lunghi commenti pubblicati sugli scritti loro e sulle parole
del lor Maestro; ma la moschea di Santa Sofia rappresenta, peraltro con
piu magnificenza e maggiori proporzioni, l'umile tabernacolo innalzato a
Medina per mano di Maometto. Tutti i Musulmani hanno resistito ad ogni
tentativo d'avvilire gli oggetti della fede e divozion loro adattandoli
a' sensi e all'immaginazione dell'uomo. «Credo in un solo Dio, e
Maometto e il suo appostolo:» questa e la loro semplicissima e
immutabile profession di fede. Non mai degradarono[207] con alcun
simulacro l'immagine intellettiva della Divinita; non mai gli onori
tributati al Profeta eccedettero quelli meritati dalle umane virtu; e i
precetti sempre vivi nel cuore dei suoi discepoli, hanno tenuta la
gratitudine fra i confini della ragione e della religione. E bensi vero,
che i Settari d'Ali hanno consacrata la memoria del loro campione, di
sua moglie e de' figli: e pretendono taluni de' dottori persiani che
l'Essenza divina siasi incarnata nella persona degl'Imani: ma da tutti i
Sonniti si condanna come empieta questa superstizione, che fini di
premunire il popolo dal culto de' Santi e de' Martiri. Le quistioni
metafisiche su gli attributi di Dio, e su la liberta dell'uomo, furono
dibattute nelle scuole de' Musulmani come in quelle de' Cristiani; ma
presso i primi non accesero giammai le passioni della moltitudine, ne
mai turbarono la quiete dello Stato. Forse nella separazione, o
nell'unione, degli uffici sacerdotali e de' regii conviene cercare la
cagione di questa notabile differenza. Era interesse de' Califfi,
successori del Profeta e comandanti de' fedeli, reprimere e disanimare
ogni novita religiosa: l'Ordine del clero, e la sua ambizione temporale
o spirituale, son cose affatto sconosciute pe' Musulmani, e i sapienti
della legge sono le guide della lor coscienza e gli oracoli della fede.
Dal mare Atlantico al Gange, il Corano e tenuto pel codice fondamentale,
non solo di teologia, ma di giurisprudenza civile e criminale, e
l'infallibile ed immutabile sanzione della volonta di Dio mantiene le
leggi regolatrici delle azioni e della proprieta degli uomini. Questa
servitu religiosa ha qualche svantaggio in pratica: bene spesso
l'ignorante legislatore de' Musulmani fu traviato da' pregiudizi propri
e da quelli del suo paese, e le istituzioni fatte pel deserto
dell'Arabia, ponno mal convenire, in molti casi, alla ricchezza e alla
popolazione d'Ispahan e di Costantinopoli. Allora il Cadi si pone
rispettosamente il libro sacro sul capo, e lo interpreta nella maniera
piu conforme alle massime dell'equita, ed ai costumi o alla politica del
tempo.

Quando per fine si tratta d'esaminare quanto abbia fatto la dottrina di
Maometto a danno, o a pro della sua patria, e i Cristiani e gli Ebrei
piu violenti, o piu superstiziosi, concederanno sicuramente, che se quel
Profeta attribuissi una falsa missione, nol fece che per introdurre una
dottrina salutare; e solamente meno perfetta della loro. Piamente pose
per cardine della sua religione la verita e la santita delle rivelazioni
di Mose e di Gesu Cristo, le virtu loro, i lor miracoli. Disparvero
gl'idoli dell'Arabia in faccia al trono di Dio; fu espiato il sangue
delle vittime umane coll'orazione, col digiuno, colla elemosina,
lodevoli o per lo meno innocenti artificii della divozione, e Maometto
dipinse i premii e le pene dell'altra vita sotto le immagini piu adatte
all'intelligenza d'un popolo ignorante e carnale. Era forse inetto a
dettare un sistema sminuzzato di morale e di politica che acconcio fosse
pe' suoi compatriotti; ma insinuava ne' fedeli uno spirito di carita e
d'amore; raccomandava la pratica delle virtu sociali, e colle leggi,
come co' precetti, reprimeva l'ardore della vendetta, e ostava alla
oppressione degli orfani e delle vedove. La fede e l'obbedienza
ricongiunsero le tribu disunite, e il valore, vanamente gittato sino a
quel tempo in litigi domestici, energicamente si volse contro un estero
nemico. Se meno forte fosse stato l'impulso, libera nell'interno
l'Arabia, e formidabile al di fuori avrebbe potuto fiorire sotto una
lunga serie di sovrani nativi del suo paese. Colla dilatazione e colla
rapidita de' conquisti venne a perdere la sua sovranita; disperse furono
in oriente e in occidente le sue colonie, e si mischio il sangue degli
Arabi con quello de' loro proseliti o de' prigionieri. Dopo il regno de'
tre primi Califfi, fu trasportato il trono da Medina alla valle di
Damasco e su le sponde del Tigri: da un'empia guerra violate furono le
due citta sante; si curvo l'Arabia sotto il giogo d'un suddito, forse
d'uno straniero; e i Beduini del deserto, rinvenuti dalle speranze
chimeriche da cui erano affascinati di dominare al di fuori, si
restrinsero all'antica e solitaria loro independenza[208].

NOTE:

[1] Poiche in questo capitolo e nel seguente io mostrero molta
erudizione araba, debbo dichiarare la mia perfetta ignoranza delle
lingue orientali, e la gratitudine mia pei dotti interpreti, che mi han
fatto copia del lor sapere su questa materia in latino, in francese e in
inglese. Indichero a tempo e luogo le raccolte, le versioni e le storie
che ho consultate.

[2] In tre classi ponno dividersi i Geografi dell'Arabia: 1. i _Greci_ e
i _Latini_, le cognizioni progressive de' quali si possono esaminare in
Agatarcide (_De mari Rubro in Hudson, geographi minores, t. I._), in
Diodoro di Sicilia (t. I. l. II, p. 159-167, l. III, p. 211-216, edit.
Wesseling), in Strabone (l. XVI, p. 1112-1114), dietro Eratostene, (p.
1122-1132, dietro Artemidoro), in Dionigi (_Periegesis, 927-969_), in
Plinio (_Hist. natur., V, 12; VI, 32_) e in Tolomeo (_Descript. et
Tabulae urbium in Hudson, t. III._) 2. Gli _scrittori arabi_ che han
trattato quest'argomento collo zelo del patriottismo o della divozione.
Gli estratti dati da Pocock (_Specimen Hist. Arabum, p. 125-128_) della
Geografia del Seriffo al-Edrissi, accrescono il disgusto che si prova
nella versione, o nel sommario, (p. 24, 27, 44, 56, 108, etc.)
pubblicata dai Maroniti coll'assurdo titolo della _Geographia nubiensis_
(Paris 1619); ma i traduttori latini e francesi, Graves (in Hudson, t.
III) e Galland (_Voyage de la Palestine_, del La Roque, p. 265-346), ci
han dato a conoscer l'Arabia d'Abulfeda, descrizione la piu minuta ed
esatta che si abbia di quella penisola, e se le puo aggiugnere per altro
la _Biblioteca Orientale_ del d'Herbelot, p. 120, et _alibi passim_. 3.
I _viaggiatori Europei_, tra i quali Shaw (p. 438-455) e Niebuhr
(_Description_, 1773; _Voyages_, tom. I, 1776) vogliono essere
menzionati con onore: Busching (_Géographie_ par Berenger, t. VIII. p.
416-510) ha fatto una compilazione giudiziosa; e il lettore debbe aver
sotto gli occhi le carte del d'Anville (_Orbis veteribus notus_, e la
prima parte dell'Asia) e la sua _Geografia antica_ (t. I, p. 208-231).

[3] Abulfeda, _Descriptio Arabiae_, p. 1; d'Anville, l'_Eufrate e il
Tigri_, p. 19, 20. In questo luogo, ove si trova il paradiso, o sia
giardino d'un satrapo, passo Senofonte coi Greci l'Eufrate per la prima
volta (_Ritirata dei diecimila_l. 1. c. 10, p. 29. edit. Wells).

[4] Il Reland ha provato con molta erudizione superflua 1. che il nostro
mar Rosso (il Golfo d'Arabia) non e che l'una parte del _mare Rubrum_,
?????? ??????? degli antichi, che si allungava fino allo
spazio indefinito dell'Oceano indiano; 2. Che i vocaboli sinonimi
???????, ???????, sono allusivi al color dei Neri o Negri.
(_Dissert. miscell_., t. I. p. 59-117).

[5] Fra le trenta giornate o stazioni, che si contano fra il Cairo e la
Mecca, quindici mancano d'acqua dolce. _V._ la strada degli Hadjees, nei
_Viaggi di Shaw, p. 477_.

[6] Plinio, nel duodicesimo libro della sua Storia naturale, (l. XII, c.
42) tratta degli aromi, e soprattutto del _thus_ o incenso dell'Arabia:
Milton in una similitudine rammenta gli odori aromatici che il vento del
Nord-est trasporta sulla costa di Saba (Paradiso Perduto lib. 4).

[7] Agatarcide afferma che vi si trovavano pezzi d'oro vergine, la cui
grossezza variava da quella d'una oliva a quella d'una noce; che il
ferro valea due volte e l'argento dieci volte piu dell'oro (_De mari
Rubro_, p. 60.). Questi tesori, veri o immaginarii, si son dileguati, e
non si conosce al presente nell'Arabia una sola miniera d'oro. (Niebuhr,
_Description_, p. 124).

[8] Si consulti, si legga per intero e si studii lo _Specimen Historiae
Arabum_ di Pocock (Oxford, 1650, in 4). Le trenta pagine del testo e
della versione sono un estratto delle dinastie di Gregorio Abulfaragio,
tradotte poi dal Pocock (Oxford 1663, in 4.) Le trecencinquantotto note
sono una Opera classica ed originale sulle antichita dell'Arabia.

[9] Arriano indica gl'Icthyofagi della costa d'Hejaz (_Periplus maris
Erythraei_, p. 12), e li pone ancora al di la di Aden (p. 15.). Pare
probabile che le coste del mar Rosso (prese nel senso piu largo) fossero
abitate da quei Selvaggi anche ai tempi di Ciro; ma stento a credere che
vi fossero tuttavia dei cannibali fra loro sotto il regno di Giustiniano
(Procopio, _De bello Persico_ l. I. c. 19).

[10] _V._ lo _Specimen Historiae Arabum_, di Pocock, p. 2, 5, 86, ec. Il
viaggio del Signor d'Arvieux fatto nel 1664 al campo dell'Emir del Monte
Carmelo (_Voyage de la Palestine_, Amsterdam, 1718) presenta un quadro
piacevole ed originale della vita de' Beduini, rischiarato ancora da
Niebuhr, (_Description de l'Arabie_, p. 327-344), e dal Signor di Volney
(t. I. p. 343-385), l'ultimo e il piu giudizioso di quanti han
pubblicati viaggi nella Siria.

[11] Leggansi (ne sara noiosa la briga) gli articoli impareggiabili sul
_Cavallo_ e sul _Cammello_ dell'_Istoria naturale_ del Signor di Buffon.

[12] _V._ sui cavalli arabi il d'Arvieux (p. 159-173), e Niebuhr (p.
142-144). Sulla fin del tredicesimo secolo erano stimati i cavalli di
Neged per la sicurezza del piede; quelli dell'Yemen per la forza e per
l'utilita dei servigi; quelli di Hejaz per la piu bella apparenza. I
cavalli europei, che si poneano nella decima ed ultima classe, erano
generalmente spregiati per aver troppo corpo e poco ardimento
(d'Herbelot _Bibl. Orient._ p. 339); avean bisogno di adoperare tutto il
vigore per portare il cavaliere e la sua armatura.

[13] _Qui carnibus camelorum vesci solent odii tenaces sunt_diceva un
medico Arabo. (Pocock Specimen p. 88.). Maometto stesso, che amava molto
il latte della femmina di questo quadrupede, preferiva la vacca, e non
ha fatto menzion del cammello; ma il vitto alla Mecca e a Medina era gia
meno frugale (Gagnier, _Vie de Mahomet_, t. III. p. 404).

[14] Marciano d'Eraclea (_in Perip., p. 16, in t. I_; de Hudson, _minor
Geograph_.) noverava cento sessantaquattro citta nell'Arabia Felice.
Poca per altro poteva esserne l'estensione, e forse grande la credulita
dello scrittore.

[15] Albufeda (_in_ Hudson, t. III, p. 54) paragona Saana a Damasco:
anche oggi e la residenza dell'Iman dell'Yemen (_Voyages de Niebuhr_, t.
I. p. 331-342). Saana e distante ventiquattro parasanghe da Dafar
(Abulfeda, p. 51), e sessantotto da Aden (p. 53).

[16] Pocock, _Specimen_, p. 57; _Geograph. Nubiensis_, p. 52. Meriaba, o
Merab, che avea sei miglia di circonferenza fu distrutta dalle legioni
d'Augusto (Plinio _Hist. nat._ VI, 32); e non era per anche risorta nel
secolo sedicesimo (Albufeda _Descript. Arab._, p. 58).

[17] Il nome di Medina fu dato ??? ??????, per eccellenza, a
Yatreb (la Iatrippa de' Greci), ove risiedeva il Profeta. Albufeda fa il
computo (p. 15) delle distanze da Medina per istazioni, o giornate d'una
caravana; ne conta quindici sino a Bahrein, diciotto a Bassora, venti a
Cufah, venti a Damasco o alla Palestina, venticinque al Cairo, dieci
alla Mecca, trenta dalla Mecca a Saana, o Aden, e trentun giorni, o
quattrocento dodici ore, sino al Cairo (_Voyages de Shaw_, p. 477); e
secondo il calcolo del d'Anville (_Mesures itinéraires_, p. 99), una
giornata di cammino era di circa 25 miglia inglesi. Plinio (_Hist. nat._
XII, 32) contava sessanta cinque stazioni di cammelli dal paese
dell'incenso (Hadramaüt, nell'Yemen, fra Aden, e il capo Fartasch) sino
a Gaza nella Siria. Queste misure possono aiutare la fantasia e dar lume
a' fatti.

[18] Fa d'uopo ricorrere agli Arabi per sapere quel che si puo della
Mecca (d'Herbelot, _Bibl. orient._ p. 368-371; Pocock, _Specimen_, p.
125-128; Abulfeda, p. 11-40). Non essendo permesso a' miscredenti
l'entrarvi, i nostri viaggiatori non ne parlano: il poco che ne dice
Thevenot (_Voyage du Levant_, part. I, p. 490) e tolto dalla bocca
sospetta d'un rinnegato affricano. Alcuni Persiani vi noveravano seimila
case (Chardin, t. IV, p. 167).

[19] Strabone, l. XVI, p. 1110. D'Herbelot (_Bibl. orient._, p. 6.)
accenna una di queste case di sale presso Bassora.

[20] _Mirum dictu ex innumeris populis pars aequa in commerciis aut
latrociniis degit_ (Plinio, _Hist. nat._, VI, 32). _Vedi_ il Koran di
Sale, _Sura_ 106, p. 503; Pocock, _Spec._, p. 2; d'Herbelot, _Bibl.
orient._, p. 361; Prideaux, _Vie de Mahomet_, p. 5; Gagnier, _Vie de
Mahomet_, t. 1, p. 72-120, 126. etc.

[21] _La Genesi, al capo 16, v. 12, dice:_ hic erit ferus homo: manus
ejus contra omnes, et manus omnium contra eum, et e regione universorum
fratrum suorum figet tabernacula. _Qui nel dato carattere d'Ismaele
possono considerarsi descritti profeticamente i suoi discendenti, gli
Arabi, dati a regolare ladroneccio, e dimoranti poco lungi della
Palestina; non sono artificiosamente contorti i sensi della Genesi; non
si potrebbe per altro spiegare il_ manus omnium contra eum _che col
riferirlo all'essere stata l'Arabia alcune volte invasa da armate
tartare, e persiane; ma cio potrebbe pur dirsi di tanti altri Stati._
(Nota di N. N.)

[22] Un dottor anonimo (_Univers. History_, vol. XX, edit. in-8) ha
ricavato dall'independenza degli Arabi una _dimostrazione_ formale della
verita del cristianesimo. Puo un critico primieramente negare i fatti, e
poi disputare sul senso del passo che si allega della Bibbia (_Genes._
XVI, 12), su l'ampiezza della applicazione, e sul fondamento della
genealogia.

[23] Fu soggiogato (A. D. 1173) da un fratello del gran Saladino che
fondo una dinastia de' Curdi o degli Ayoubiti (Guignes, _Hist. des
Huns_, t. 1, p. 425; d'Herbelot, p. 477).

[24] Dal luogotenente di Solimano I (A. D. 1538), e da Selim II (1568).
_V._ Cantemir (_Hist. de l'empire Ottoman_, p. 201-221.) Il Bascia che
risedeva in Saana comandava a ventun Bey, ma non mando mai tributi alla
Porta (Marsigli, _Stato Militare dell'impero Ottomano_, p. 124), e i
Turchi ne furono cacciati verso l'anno 1630. (Niebuhr, p. 167, 168.)

[25] Le principali citta della provincia romana che chiamavasi Arabia e
terza Palestina, erano Bostra e Petra che datavano dall'anno 105, epoca
in cui furono soggiogate da Palma, luogotenente di Traiano. (Dion
Cassio, l. LXVIII). Petra era la capitale de' Nabatei, che traevano il
nome dal primogenito dei figli d'Ismaele (Genes. XXV, 12, etc., co'
_Commenti_ di San Girolamo, del Le Clerc, e del Calmet). Giustiniano
abbandono un paese palmifero di dieci giornate di viaggio al mezzodi di
Aelah (Procopio, _De bell. persico_, l. I, c. 19); e i Romani avevano un
centurione e una dogana (Arriano _in Periplo maris Erythroei_, p. 11, in
Hudson, t. 1) in un luogo (????? ??µ?, _Pagus Albus_ Hawarra)
del territorio di Medina (d'Anville, _Mémoire sur l'Egypte_, p. 243). Su
questi possedimenti reali, e su qualche nuova scorreria di Traiano
(_Peripl._ p. 14, 15) fondarono gli storici e le medaglie la
supposizione che i Romani conquistassero l'Arabia.

[26] Niebuhr (_Descript. de l'Arabie_, p. 302, 303, 329-331) ci da le
notizie piu recenti ed autentiche sul grado d'autorita che possedono i
Turchi nell'Arabia.

[27] Diodoro di Sicilia (t. II, l. XIX, p. 390-393, ediz. del Wesseling)
ha data a conoscere chiaramente l'independenza degli Arabi nabatei, che
fecero resistenza alle armi d'Antigono e di suo figlio.

[28] Strabone, l. XVI, p. 1127-1129; Plinio, _Hist. nat_., VI, 32. Elio
Gallo sbarco presso Medina, e fece quasi trecento leghe nella parte
dell'Yemen che giace fra Mareb e l'Oceano. Il _non ante devictis Sabeae
regibus_ (_Od_. I, 29), e gl'_intacti Arabum thesauri_ (_Od_. III, 24)
d'Orazio, attestano l'indipendenza ancora inviolata degli Arabi.

[29] _Lo stendardo di Maometto non e sacro pel lettore cristiano: questo
aggettivo e male applicato ad uno stendardo di un fortunato Capo
d'entusiasti, che coll'armi diffusero la lor religione rapidamente in
molte, e vaste regioni dell'Asia, e dell'Affrica._ (Nota di N. N.)

[30] _V._ in Pocock una Storia imperfetta dell'Yemen, _Specimen_, p.
55-66; di Hira, p. 66-74; di Gassan p. 75-78, su tutte le cose che si
poterono sapere, o di cui si pote in un tempo d'ignoranza serbare
memoria.

[31] Le ?????????? ????, µ??????? ?????, ??? ?? ???????? ?????
???µ???µ??, ??? ?????????, _tribu Saracene, a decine di migliaia, e per
lo piu abitatrici di deserti, e independenti_, descritte da Menandro
(_Excerpt. legat._, p. 149), da Procopio (_De bell. Pers._ l. I. c.
17-19; l. II, c. 10) e, coi piu forti colori, da Ammiano Marcellino, (l.
XIV, c. 4) che ne parla sin dal tempo di Marc'Aurelio.

[32] Questo nome usato da Tolomeo e da Plinio in un senso piu ristretto,
e da Ammiano e da Procopio in significato piu largo, fu ridicolamente
derivato da _Sarah_, moglie d'Abramo; e in un modo assai oscuro dal
villaggio di _Saraka_ µ??? ??ß??????? _fra i Nabatei_ (Stephan., _De
urbibus_), ma piu plausibilmente da vocaboli arabici, che significano
un naturale disposto al ladroneccio, o che denotano la loro situazione
all'Oriente (Hottinger, _Hist. orient._, lib. I, c. I. p. 7, 8; Pocock,
_Specimen_, p. 33-35; Assemani, _Bibl. orient._ t. IV, p. 567). Ma
l'ultima e la piu ammessa di tali etimologie e confutata da
Tolomeo (_Arabia_, p. 2, p. 18, _in_ Hudson, t. IV), che segna
espressamente la situazione occidentale e meridionale de' Saraceni, che
allora erano una tribu oscura stanziata su le frontiere dell'Egitto.
Questa denominazione adunque non puo riferirsi al carattere nazionale; e
poiche fu data da forestieri, convien cercarne l'origine non gia nella
lingua araba, ma in una straniera.

[33] _Saraceni.... mulieres aiunt in eos regnare._ (_Expositio totius
Mundi_, p. 3, _in_ Hudson, t. III). Il regno di Mavia e famoso nella
Storia ecclesiastica (Pocock, _Specim._, p. 69-83).

[34] ?? ??????? ?? ??? ?????????, _non uscire della reggia_,
dicono Agatarcide (_De mari Rubro_, p. 63, 64, _in_ Hudson, t. I),
Diodoro di Sicilia (t. I, l. III, c. 47, p. 215), e Strabone (l. XVI, p.
1124); ma sono tentato a credere che sia una di quelle fole popolari, o
di quegli strani accidenti che dalla credulita degli scrittori si
spacciano sovente per un atto costante, per un costume, o per una legge.

[35] _Non gloriabantur antiquitus Arabes, nisi gladio, hospite, et_
ELOQUENTIA (Sephadius, _apud_ Pocock, _Specimen_, p. 161, 162.) Solo co'
Persiani avevano comune il dono della parola; e gli Arabi sentenziosi
avrebbero probabilmente sdegnato la schietta e sublime dialettica di
Demostene.

[36] Debbo rammentare al lettore che d'Arvieux, d'Herbelot, e Niebuhr
dipingono co' piu vivi colori i costumi e il governo degli Arabi, e che
da diversi passi della vita di Maometto pigliano luce queste materie.

[37] _V._ Il primo capitolo di Giobbe, e si rammenti la lunga muraglia
di mille e cinquecento stadi eretta da Sesostri cominciando da Pelusio
sino ad Eliopoli (Diodoro di Sicilia, t. 1, l. I, p. 67). A quel tempo i
re pastori aveano soggiogato l'Egitto sotto nome di _Hycsos_ (Marsham,
_Canon. chron._, p. 98-163, ec.)

[38] Ovvero, secondo altro calcolo, mille e dugento (d'Herbelot, _Bibl.
orient._, p. 75). I due storici che hanno scritto su le _Ayam-al-Arab_,
le battaglie degli Arabi, viveano nei secoli nono e decimo. Due cavalli
furono il motivo della famosa guerra di Dahes e di Gabrah, che duro
quarant'anni, e passo in proverbio (Pocock, _Specimen_, p. 48).

[39] Niebuhr (_Description_, p. 26-31) espone la teorica e la pratica
moderna degli Arabi nel vendicare l'assassinio. Si puo riscontrare nel
Coran (c. 2, p. 20; c. 17, p. 230), colle osservazioni di Sale, l'indole
piu rozza dell'antichita.

[40] Procopio (_De bell. Pers._ l. I, c. 16) assegna i due mesi di pace
verso il solstizio estivo; ma gli Arabi ne contan _quattro_, il primo
mese dell'anno, il settimo, l'undecimo, e il duodecimo, e pretendono che
in una lunga serie di secoli non sia mancata questa tregua che quattro o
sei volte (Sale, _Disc. prélim._, p. 147-150, e _Note_ sul nono Capitolo
del Corano, p. 154, etc.; Casiri, _Bibl. hispano-arabica_, t. II, p. 20,
21).

[41] Arriano, che vivea nel secondo secolo, accenna (_in Periplo maris
Erithraei_, p. 12) la differenza parziale o totale de' dialetti Arabi.
Pocock (_Specimen_, p. 150-154), Casiri (_Bibl. hispano-arabica_, t. I,
p. 1, 83, 292; tom. II, p. 25, ec.) e Niebuhr (_Descript. de l'Arabie_,
p. 72-86) hanno minutamente trattato di cio che risguarda l'alfabeto e
la lingua degli Arabi; ma io trascorro leggermente su questa materia,
non prendendo io diletto a ripetere da pappagallo parole che non
intendo.

[42] Il Voltaire ha inserito nel suo Zadig una Novella familiare (il
Cane ed il Cavallo) per provare l'accortezza naturale degli Arabi
(d'Herbelot, _Bibl. orient._ p. 120, 121; Gagnier, _Vie de Mahomet_, t.
I, p. 37-46); ma d'Arvieux, o piuttosto La Roque (_Voyage de la
Palestine_, p. 92), ha negata la superiorita di che si dan vanto i
Beduini. Le cento sessantanove sentenze di Ali (tradotte in inglese da
Ockley, a Londra, 1718) sono un saggio dello spirito de' frizzi in cui
son singolari gli Arabi.

[43] Pocock (_Specimen_, p. 158-161) e Casiri (_Bibl. Hisp. Arab._, t.
I, p. 48-84, ec., 119; t. II, p. 17, ec.) parlano de' poeti Arabi
anteriori a Maometto. I sette poemi della Caaba furono stampati in
inglese da Sir William Jones; ma l'onorevole missione che gli fu
commessa nell'India ci ha privato delle sue note molto piu interessanti
che non quel testo vieto ed oscuro.

[44] Sale, _Discours prélim._, p. 29, 30.

[45] D'Herbelot, _Bibl. orient._, p. 458; Gagnier, _Vie de Mahomet_, t.
III, p. 118. Caab, e Hesno (Pocock, _Specim._ p. 43, 46, 48) si
segnalaron anch'essi nella liberalita, ed un poeta arabo dice
elegantemente di quest'ultimo: _Videbis eum cum accesseris exultantem,
ac si dares illi quod ab illo petis_.

[46] Tutto quello che ora puo sapersi dell'idolatria degli Arabi antichi
si trova in Pocock, (_Specim._, p. 89, 136, 163, 164). La sua profonda
erudizione e stata interpretata in modo ben chiaro e conciso dal Sale
(_Discours prélim._, p. 14-24); e l'Assemani (_Bibl. orient._, t. IV, p.
580-590) ha aggiunto annotazioni preziose.

[47] ????? ????????? ??????? ??µ?µ???? ??? ?????? ???ß?? ????????????
si vede un Tempio famoso venerato per santissimo da tutti
gli Arabi (Diod. di Sicilia, t. I, l. III, p. 211); la qualita e il sito
concordano tanto che mi fa maraviglia come siasi letto questo passo
curioso senza avvertirlo e senza badare all'applicazione. Pure
Agatarcide (_De mari Rubro_, p. 58, _in_ Hudson, t. I.), copiato da
Diodoro nel resto di quella descrizione, non fa motto di quel celebre
Tempio. Forse che il Siciliano ne sapea piu che l'Egizio? O fu costrutta
la Caaba tra l'anno di Roma 650 e il 746, tempo in cui componevano i
loro libri? (Dodwell, _in Dissertat. ad._ t. I, Hudson, p. 72; Fabricio,
_Bibl. graec._, t. II. p. 770).

[48] Pocock, _Specimen_, p. 60, 61. Dalla morte di Maometto retrocediamo
a sessantott'anni, e dalla sua nascita a cento ventinove anni avanti
l'Era cristiana. Il velo, o la tela, che oggi e di seta e d'oro, non fu
anticamente che una stoffa di lino d'Egitto. (Abulfeda, _Vit. Mohammed_,
c. 6, p. 14).

[49] La pianta originale della Caaba, servilmente copiata dal Sale,
dagli autori della Storia universale, ec. e un abbozzo fatto da un
Turco, che Reland (_De religione Mohammed_, p. 113-123) ha corretta e
spiegata colla scorta di buone autorita. Si consulti su la Leggenda e la
Descrizione della Caaba il Pocock (_Specimen_, p. 115-122), la
_Bibliotheque orientale_ del di Herbelot (_Caaba, Hagier, Zemzem_,
etc.), e il Sale (_Disc. prélimin._ p. 114-122).

[50] Sembra che Cosa, quinto antenato di Maometto, usurpasse la Caaba
(A. D. 440); ma Iannabi (Gagnier, _Vie de Mahomet_, t. I, p. 65-69) e
Abulfeda (_Vit. Mohammed_, c. 6, p. 13) raccontano il fatto
diversamente.

[51] Massimo Tirio, che vivea nel secondo secolo, attribuisce agli Arabi
il culto d'una pietra. ???ß??? ??ß???? µ??, ?????? ?? ?? ????, ?? ??
????µ? ?????; ????? ?? ?????????? _gli Arabi adorano un simulacro
di tal fatta, che per altro non ho veduto; la pietra, era
quadrangolare_ (_Dissert. 8_, t. I, p. 142, ediz. Reiske); e i cristiani
hanno ripetuto con gran veemenza questo rimprovero (Clemente
Alessandrino, _in Protreptico_, p. 40; Arnobio, _Contra gentes_, lib.
VI, p. 246). Ma pure quelle pietre altro non erano che i ??????? della Siria e della Grecia, tanto rinomati nell'antichita sacra
e profana (Euseb. _Praep. Evangel._, l. I, p. 37; Marsham, _Canon.
chron._ p. 54-56).

[52] Il dotto Sir John Marsham (_Canon. chron._, p. 76-78, 301-304)
discute esattamente i due orridi punti dell'?????????? _sagrifici
umani_, e della ??????????, _sagrifici di fanciulli_. Sanconiatone
dall'esempio di Crono trae l'origine de' sagrifici della Fenicia;
ma non sappiamo se Crono vivesse prima o dopo Abramo, od anzi se mai
sia stato al Mondo.

[53] ??? ???? ??????? ????? ????? _ogn'anno sagrificavano un
fanciullo_; tal'e il rimprovero di Porfirio; ma egli accusa di questo
crudel costume anche i Romani, costume gia abolito del tutto, A. V. C.
657. Tolomeo (_Tabul._, p. 37, _Arabia_, p. 9-29), ed Abulfeda (p. 57)
fan menzione di Dumaetha, Daumat-al-Gendal; e le carte di d'Anville
pongono questo luogo nel cuor del deserto, tra Chaibar e Tadmor.

[54] Procopio (_De bell. pers._, l. I, c. 28), Evagrio (l. VI, c. 21) e
Pocock (_Specimen_, p. 72-86) attestano i sagrifici umani degli Arabi
del sesto secolo. Il pericolo e la liberazione d'Abdalah son piuttosto
una traduzione che un fatto (Gagnier, _Vie da Mahomet_, l. I, p. 82-84).

[55] _Non puo dirsi, che gli Ebrei s'astenessero dal mangiare le carni
del porco per ignoranza, per sanita o per qualunque altro motivo; essi
cio facevano per comando di Dio, venuto loro per mezzo di Mose,
fondatore di lor religione; non bisogna unire insieme gli usi religiosi
delle altre nazioni con quelli degli Ebrei; potevano essi essere i
medesimi, anzi, parlando dell'astinenza dal mangiare il porco, lo erano;
ma i motivi di cotale astinenza erano diversi; presso gli Ebrei, il solo
motivo che Mose ne addusse fu il commando assoluto di Dio. Lo stesso
dicasi della circoncisione della quale viene l'Autore subito a parlare._
(Nota di N. N.)

[56] _Suillis carnibus abstinent_, scrive Solino (_Polyhist._, c. 33),
il quale copia da Plinio (l. VIII, c. 68); strana supposizione che i
maiali non possano vivere nell'Arabia. Aveano gli Egizi un'avversione
naturale e superstiziosa per questo animale immondo (Marsham, _Canon_,
p. 206). Gli Arabi antichi praticavano altresi, _post coitum_, la
ceremonia dell'abluzione (Erodoto, l. I, c. 80), consacrata dalla legge
de' Musulmani (Reland, p. 57, etc.; Chardin, o piuttosto il _Mollah_ di
Shah Abbas, t. IV, p. 71, etc.).

[57] I dottori Musulmani non han piacere di trattare questa materia;
pure credono necessaria la circoncisione per la salute, e pretendono
ancora che per una specie di miracolo, nascesse Maometto senza prepuzio
(Pocock, _Spec._, p. 319, 320; Sale, _Disc. prélim._, p. 106, 107).

[58] Diodoro Siculo (t. I, l. II, p. 142-145) ha data alla lor religione
un'occhiata curiosa ma superficiale da Greco. Si dee apprezzare la loro
astronomia, avvegnache aveano finalmente fatto uso della lor ragione, se
dubitavano che il sole fosse nel numero de' pianeti e delle stelle
fisse.

[59] Semplicio (che cita Porfirio), _De coelo_, l. II, com. 46, p. 123;
l. XVIII, _ap._ Marsham, _Canon chron._, p. 474, che dubita del fatto
perche contrario a' suoi sistemi. La piu vecchia data delle osservazioni
de' Caldei e dell'anno 2234 avanti Gesu Cristo. Dopo il conquisto di
Babilonia fatto da Alessandro, quelle osservazioni, per le preghiere
d'Aristotele, furono comunicate all'astronomo Ipparco. Che bel monumento
nella storia delle Scienze!

[60] Pocock (_Specim._, p. 138-146), Hottinger (_Hist. orient._, p.
162-203), Hide (_De relig. vet. Persar._, p. 124-128, ec.), d'Herbelot
(_Sabi_, p. 725, 726) e Sale (_Discours prélim._) destano in noi
curiosita senza soddisfarla, e l'ultimo scrittore confonde il Sabeismo
colla religion primitiva degli Arabi.

[61] _Essendo stato Abramo un pastore Caldeo, essendo stati gli Ebrei
schiavi in Babilonia, citta della Caldea, ed essendo stati istruiti
della creazione, e del diluvio da Mose, e naturale che le idee dei
Caldei, o Sabei, intorno a queste cose, fossero conformi a quelle degli
Ebrei: del resto sono stati attribuiti alcuni libri ad Adamo, a Seth, e
ad Enoch._ (Nota di N. N.)

[62] D'Anville (l'_Eufrate e il Tigri_, p. 130-147) determina il sito di
que' cristiani equivoci. L'Assemani (_Bibl. orient._, t. IV, p. 607-614)
avra forse esposto i lor veri Domma, ma e fatica arrischiata il voler
fissare la credenza d'un popolo ignorante che teme e arrossisce di
svelare le sue arcane tradizioni.

[63] Abitavano i Magi nella provincia di Bahrein (Gagnier, _Vie de
Mahomet_, t. III, p. 114) frammisti agli Arabi antichi (Pocock,
_Specimen_, p. 146-150).

[64] _Cioe i Cattolici hanno procurato di spargere il piu che hanno
potuto la loro credenza, ma non gia d'avere l'Impero temporale._ (Nota
di N. N.)

[65] Pocock, aderendo a Sharestani, ec. (Specimen, p. 60-134, ec.),
Hottinger (_Hist. orient._, p. 212-238), d'Herbelot, (_Bibl. orient._,
p. 474-476), Basnagio (_Hist. des Juifs_, t. VII, pag. 185, t. VIII,
pag. 280) e Sale (_Disc. prélim._, p. 22, ec. 33, ec.) descrivono la
situazione de' Giudei e dei Cristiani nell'Arabia.

[66] Nelle obblazioni avean per massima d'ingannar Dio a pro dell'idolo,
ch'era meno possente, ma piu irritabile (Pocock, _Specimen_, p.
108-109).

[67] Le versioni ebraiche o cristiane che abbiamo della Bibbia sembrano
piu moderne del Corano, ma dee credersi che s'avessero traduzioni
anteriori, 1. per l'uso perpetuo della sinagoga, che spiegava la lezione
ebraica con una parafrasi in lingua volgare del paese; 2. per l'analogia
delle versioni armena, persiana ed etiopica, espressamente citate da'
Padri del quinto secolo, i quali asseriscono che le scritture erano
state tradotte in tutte le lingue de' Barbari. (Walton, _Prolegomena ad
Biblia Polyglotta_, p. 34, 93, 97; Simon, _Hist. crit. du vieux et du
nouveau Testament_, t. I, p. 180, 181, 282, 286, 293, 305, 306; t. IV,
p. 206.)

[68] _La credenza che prestarono gli Arabi, prima che Maometto fondasse
la sua nuova religione, ai miracoli narrati nella Bibbia, era fondata
sopra i motivi di credibilita che avevano i miracoli stessi; non puo
dunque dirsi credulita. L'Autore poi ha torto dicendo, per le parole di
Hottinger,_ est une calomnie maladroite des chrétiens_, poiche vi sono
anche alcuni altri scrittori cristiani che confessano esser nato
Maometto di stirpe nobile._ (Nota di N. N.)

[69] _In eo conveniunt omnes, ut plebejo vilique genere ortum_, etc.
(Hottinger, _Hist. orient._, p. 136). Ma Teofane, il piu antico degli
storici Greci, e padre di piu menzogne, confessa che Maometto era della
razza d'Ismaele, ?? µ??? ??????????? ????? (_Chron._ p. 277.)
di una famiglia nobilissima.

[70] Abulfeda (in _Vit. Mohammed_, c. 1, 2) e Gagnier (_Vie de Mahomet_,
p. 25-97) espongono la genealogia del Profeta quale e ammessa da' suoi
nazionali. Se fossi alla Mecca, mi guarderei ben del contrastarne
l'autenticita, ma a Losanna mi faro lecito d'osservare, 1. che da
Ismaele a Maometto lo spazio e di duemila e cinquecento anni, e che i
Musulmani non contano che trenta generazioni in vece di settantacinque;
2. che i Beduini moderni sono ignari della storia propria, e non si
curano della lor genealogia (_Voyage de Darvieux_, p. 100-103).

[71] I primi semi di questa o favola o storia si trovano nel
centesimoquinto capitolo del Corano, e Gagnier (_Préface de la Vie de
Mahomet_, p. 18, etc.) ha tradotto il racconto d'Abulfeda sul quale si
puo cercare qualche schiarimento nel d'Herbelot (_Bibl. orient._, p. 12)
e Pocock (_Specimen_, p. 64). Prideaux (_Vie de Mahomet_) scrive essere
una novella inventata dal profeta; ma il Sale (_Koran_, p. 501-503),
mezzo Musulmano, punge l'incoerenza di questo scrittore che credeva ai
miracoli dell'Apollo di Delfo. Il Maracci (_Alcoran_, t. I, parte II, p.
14; t. II, p. 823) attribuisce il prodigio al diavolo, e forza i
Musulmani a confessare che Dio non avrebbe protetto contro i cristiani
gli idoli della Caaba.

[72] Le epoche piu sicure, quelle d'Abulfeda (_in Vit._, c. 1, p. 2)
d'Alessandro o de' Greci 882, di Bocht Naser o Nabonassar 1316, ci danno
l'anno 569 per quella della nascita di Maometto. A' Benedettini e
sembrato troppo oscuro ed incerto il vecchio calendario degli Arabi per
prestargli fede (_Art de vérifier les dates_, p. 15); stando al giorno
del mese o della settimana, fanno un nuovo computo, e ritirano indietro
la nascita di Maometto sino al 10 novembre 570. Concorderebbe questa
data coll'anno 882 de' Greci, stabilita da Elmacin (_Hist. Saracen._ p.
5) e da Abulfaragio (_Dynast._ p. 101, e l'_Errata_ della versione di
Pocock). Si pone oggi molta cura a conoscere l'epoca precisa della
nascita di Maometto, che forse non era nota a quest'ignorante
profeta[*].

* _Alcuni letterati piu moderni pongono la nascita di Maometto nell'anno
571 dell'Era cristiana._ (Mohammeds religion, etc. _von Cludius_, p. 21)
(Nota dell'Editore francese).

[73] Secondo altri, Abu-Taleb s'impadroni del retaggio paterno di
Maometto, e cerco ancora di far perire quell'orfano, il quale dove
ricorrere alla protezione degli altri parenti, di fuggire e d'andare
dietro le carovane. (_Mohammeds religion aus dem Koran dargelegt_ etc.
_von_ Cludius, p. 21.) (_Nota dell'Editore francese_).

[74] Ecco la testimonianza onorevole che Abu-Taleb rendette alla sua
famiglia e al nipote. _Laus Dei, qui nos a stirpe Abrahami et semine
Ismaelis constituit, et nobis regionem sacram dedit, et nos judices
hominibus statuit. Porro Mohammed filius Abdollahi nepotis mei_ (nepos
meus) _quo cum ex aequo librabitur e Koraishidis quispiam cui non
praeponderaturus est, bonitate et excellentia, et intellectu et gloria
et acumine etsi opum inops fuerit (et certe opes umbra transiens sunt et
depositum quod reddi debet), desiderio Chadijae filiae Chowailedi
tenetur, et illa vicissim ipsius, quidquid autem dotis vice petieritis,
ego in me suscipiam_ (Pocock, _Specimen_, _a septima parte libri_ Ebu
Hamduni.)

[75] L'istoria della vita privata di Maometto, dalla sua nascita sino
alla sua missione, si legge in Abulfeda (_in Vit._, c. 3-7) e negli
scrittori Arabi, autentici o supposti, citati dall'Hottinger (_Hist.
orient._, p. 204-211), nel Maracci (t. I, p. 10-14) e nel Gagnier (_Vie
de Mahomet_, t. I, p. 97-134).

[76] Abulfeda (_in Vit._ c. 65, 66), Gagnier (_Vie de Mahomet_, t. III,
p. 272-289). Le tradizioni piu verosimili sulla persona e i discorsi del
Profeta vengono da Ayesha, da Ali e da Abu Horaira, soprannomato il
padre d'un gatto (Gagnier, t. II, p. 267; Ockley, _Hist. of the
Saracens_, t. II, p. 149), e che mori l'anno dell'egira 59.

[77] Que' che credono che Maometto sapesse leggere e scrivere, non hanno
adunque esaminato cio ch'e scritto d'altra mano che la sua ne' _suras_,
o cap. del Corano 7, 29 e 96. Abulfeda (_in vit._, c. 7), Gagnier (_Not.
ad_ Abulfeda, p. 15), Pocock (_Specimen_, p. 151), Reland (_De Religione
Mohammed._, p. 236) e Sale (_Disc. prélim._, p. 43) ammettono senza
contrasto que' testi e la tradizione della Sonna. Il Sig. White e presso
che il solo che neghi l'ignoranza del profeta, per accusarne
l'impostura. Ma le sue ragioni sono tutt'altro che soddisfacenti. Due
viaggi non lunghi alle fiere di Siria non bastavano certamente ad
acquistare cognizioni si rare fra i cittadini della Mecca; ne mai alla
sottoscrizione d'un trattato, che si fa con animo quieto, avrebbe
Maometto lasciata cadere la maschera. Niuna conseguenza puo dedursi da
cio che si narra della sua malattia e del suo delirio. Prima che
s'avvisasse di spacciarsi profeta, avrebbe dovuto nella vita privata
mostrar di sovente che sapeva leggere e scrivere; e i suoi primi
proseliti, i membri della sua famiglia, sarebbero stati i piu pronti a
riconoscere ed accusare la sua scandalosa ipocrisia. (White, _Sermons_,
p. 203, 204; _Notes_, p. 36-38.)

[78] Il conte di Boulainvilliers (_Vie de Mahomet_, p. 201-228) fa
viaggiare Maometto come il Telemaco del Fénelon e il Ciro di Ramsay. La
sua andata alla Corte di Persia e probabilmente una fola, ne posso
capire io stesso donde venga quella esclamazione: «I Greci peraltro son
uomini!» Quasi tutti gli scrittori Arabi, Musulmani e Cristiani parlano
dei due viaggi nella Siria (Gagnier, _ad_ Abulfeda, p. 10.)

[79] Mi manca il tempo d'esaminare le favole e le congetture poste in
mezzo sul nome di que' forestieri accusati, o presunti dagl'Infedeli
della Mecca. (_Corano_, c. 16, p. 223; c. 35, p. 297, colle note del
Sale; Prideaux, _Vie de Mahomet_, p. 22-27; Gagnier, _Not._ ad Abulfeda,
p. 11-74; Maracci, t. II, p. 400). Il Prideaux medesimo ha osservato che
queste intelligenze saranno state secrete, e che la scena succedette nel
cuor dell'Arabia.

[80] Abulfeda (_in vit._, c. 7, p. 15; Gagnier, t. I, p. 133-135.)
Abulfeda (_Geogr. arab._, p. 4) indica il sito del monte Hera. Eppure
Maometto non aveva mai udito parlare della grotta della ninfa Egeria,
_ubi nocturnae Numa constituebat amicae_; non del monte Ida, ove Minosse
conversava con Giove, ec.

[81] _Basta leggere il Decalogo, che contiene le volonta di Jehovah,
vale a dire di Dio, considerato nella sua essenza, siccome intendevano,
ed intendono con quel vocabolo di esprimere gli Ebrei, per conoscere la
concordanza dei di lui attributi morali colle virtu sociali; se poi si
trovano nella Scrittura sacra alcune espressioni, ed alcuni epiteti, che
sembrano sulle prime non potersi concordare coll'idea dell'Essere
supremo, siccome sarebbero quelli di iracondo, di furioso, di geloso,
determinanti passioni umane, essi, siccome dicono i teologi, devono
considerarsi siccome modi figurati di dire de' sacri scrittori, i quali
si servivano di cotali espressioni per usare un linguaggio inteso dagli
uomini. Se la Scrittura per esempio ci dice, che Dio si riposo dopo
l'opera della creazione, chi pensera che l'Essere supremo abbia avuto
bisogno di riposarsi, egli ch'e un'attivita immensa ed eterna?_ (Nota di
N. N.)

[82] _Corano_, c. 9, p. 153. Al-Beidawi e gli altri commentatori citati
dal Sale, ammettono questa accusa; io non so vedere come possa
acquistare verosimiglianza dalle tradizioni oscure ed assurde de'
Talmudisti.

[83] _Leggasi la nostra annotazione_ (p. 248) _fatta al T. IX, e
vedrassi distesamente, che non era nel settimo secolo, ne e
presentemente, un'idolatria il culto che i Cristiani, o per meglio dire
i Cattolici, prestano alle immagini, ed alle reliquie. Se poi i
cristiani detti Collidiani, e ch'erano eretici, prestavano a Maria un
culto che a ragione era un'idolatria, cio nulla offende il
cattolicismo._ (Nota di N. N.)

[84] Hottinger, _Hist. orient._, p. 225-228. L'eresia de' Colliridii fu
recata di Tracia in Arabia da varie donne, e il nome procede dal
vocabolo ????????, ossia focaccia, ch'esse offerivano alla Dea.
Questo esempio, non che quello di Berillo, vescovo di Bostra (Eusebio,
_Hist. eccles._, l. VI, c. 33) e di parecchi altri, ponno scusare quel
rimbrotto, _Arabia haereseon ferax_.

[85] Quando il Corano parla di tre Dei (c. 4, p. 81, c. 5, p. 92), e
chiaro che alludea Maometto al nostro mistero della Trinita; ma i
commentatori Arabi non vedono in que' passi che il Padre, il Figlio e la
Vergine Maria, Trinita ereticale, sostenuta, dicesi, da alcuni Barbari
nel Concilio niceno (Eutych. _Annal._, t. I, p. 440). Ma l'esistenza de'
_Marianiti_ e contestata dal sincero Beausobre (_Hist. du Manichéisme_,
t. I, p. 532); e per dare spiegazione allo sbaglio, dice che viene dalla
parola _rouah_ (Spirito Santo), che e del genere femminino in vari
idiomi dell'Oriente, e che e in senso figurato la madre di Gesu Cristo
nell'Evangelo de' Nazareni.

[86] _La spiegazione soddisfa anche sufficientemente la ragione, e non
porge l'idea di pluralita di Dei, ossia di politeismo, ch'era la
religione di quasi tutti i popoli antichi, eccettuato specialmente
l'Ebreo, e lo e di moltissimi anche oggidi, ed al quale la religione
cristiana si opponeva, e si oppone. E poi finalmente cotal mistero non e
contrario alla ragione, ma solamente e superiore alla ragione, siccome
con buoni ragionamenti sostengono i teologi: la natura e piena di
misterj superiori alla ragione, siccome sanno i fisici, ed i metafisici;
vorressimo noi negarli perche non li intendiamo, perche superano le
facolta della nostra ragione, mentre sono in fatto? perche non ne
ammetteremo noi dunque parlando teologicamente del di lei Autore? Il
Gibbon si dichiaro gia Teista, cioe pensa rettamente contro gli atei, se
pur veramente ve ne furono, e ve ne sono, esservi un Esser supremo,
dicendo_ p. 51, e che cosi comprende una verita eterna, _confermando cio
da filosofo Teista anche in altri luoghi, e specialmente_ p. 56, il Dio
della natura ha posto in tutte le sue opere la pruova della sua
esistenza, e ha scolpito la sua legge nel cuore dell'uomo. _Perche mai
sembra egli qui opporsi all'idea della Trinita di quest'Essere supremo,
siccome fece Maometto, il quale nell'atto che predicava e sosteneva con
grande entusiasmo, ed anche coll'armi, contro il politeismo degli Arabi
del suo tempo, esservi un Essere supremo, un Dio solo, non ammetteva la
Trinita delle Persone, e quindi veniva a negare la divinita di Cristo,
ed a riguardarlo soltanto come un uomo ottimo e sapiente, la quale
divinita coi motivi della di lei credibilita e il fondamento della
credenza dei cristiani?_ (Nota di N. N.)

[87] Questo sistema d'idee filosoficamente si svolge nell'esempio
d'Abramo, che nella Caldea si oppose alla prima introduzione della
idolatria (_Corano_, c. 6, p. 106; d'Herbelot, _Bibl. orient._, p. 13.)

[88] _V._ il _Corano_, e soprattutto i capitoli 3 (p. 30), 57 (p. 437),
58 (p. 441) che annunciano l'onnipotenza del Creatore.

[89] Pocock (_Specimen_, p. 274, 284-292), Ockley (_Hist. of the
Saracens_, v. 2, p. 82-95), Reland (_De relig. Mohamm._, l. I, p. 7-13)
e Chardin (_Voyages en Perse_, t. IV, p. 4-28) hanno tradotto i simboli
piu ortodossi dell'Islamismo. A questa grandissima verita, che niente
v'ha di simile a Dio, Maracci (_Alcoran._, t. I, part. III, p. 87-94)
oppone goffamente, che Dio fece l'uomo ad immagine sua.

[90] V. Reland (_De relig. Moham._, l. I, p. 17-47). Sale (_Discours
prélim._, p. 73-86, _Voyage de Chardin_, t. IV, p. 28, 37, 39, 47), su
questa aggiunta de' Persiani, _Ali e il vicario di Dio_. Ma il numero
preciso de' profeti non e articolo di fede.

[91] _V._ intorno a' libri apocrifi d'Adamo, il Fabricio, _Codex
pseudepigraphus_. V. T., p. 27-29; intorno a que' di Seth, p. 154-157; a
que' d'Enoch, p. 160-219; ma il libro d'Enoch e per alcuni rispetti
consecrato dalla citazione che ne fa l'appostolo San Giuda. Sincello e
Scaligero allegano in suo favore un lungo brano d'una leggenda.

[92] I sette precetti di Noe sono spiegati dal Marsham (_Canon.
chronicus_, p. 154-180), che in questa occasione aderisce al sapere e
alla credulita dello Selden.

[93] D'Herbelot ha seminato con amenita, ne' suoi articoli _Adamo, Noe,
Abramo, Mose,_ ec., le leggende inventate dalla fantasia de' Musulmani,
che hanno piantato il loro edificio su le fondamenta della Sacra
Scrittura e del Talmud.

[94] Corano, c. 7, p. 128, ec.; c. 10, p. 173, ec.; d'Herbelot, p. 647,
ec.

[95] Corano, c. 3, p. 40; c. 4, p. 80; d'Herbelot, p. 390, ec.

[96] V. l'Evangelo di San Tommaso, o dell'Infanzia, nel _Codex
apocryphus_ N. T. del Fabricio, che rauna le varie testimonianze su
quello scritto (p. 128-158). Fu pubblicato in greco dal Cotelier, e in
arabo dal Sike, che crede posteriore a Maometto la copia che ne abbiamo;
ma pure le citazioni s'accordano coll'originale sul discorso di Gesu
Cristo nella culla, su gli uccelli d'argilla dotati di vita, ec. (Sike,
c. I, p. 168, 169; c. 36, p. 198, 199; c. 46, p. 206; Cotelier, c. 2, p.
160, 161.)

[97] _La Chiesa latina crede, come fu rivelato, che Maria concepi per
opera dello Spirito Santo; crede inoltre ch'essa sia stata immacolata
nella sua Concezione, e non ha bisogno di prendere quest'ultima credenza
dal libro di Maometto, nomato il_ Koran; _se poi la Concezione
immacolata v'e indicata, cio non puo che formare un favore gia superfluo
a cotale credenza._ (Nota di N. N.)

[98] L'immacolata Concezione della Vergine Maria e in modo oscuro
indicata nel Corano (c. 3, p. 39), e piu apertamente dalla tradizione
de' Sonniti (Sale, _Nota_, e Maracci, t. II, p. 212). San Bernardo
riprovo, nel secolo duodecimo, l'immacolata Concezione, come una novita
presuntuosa (Fra Paolo, _Istoria del Concilio di Trento_, l. II.).

[99] _La morte e la resurrezione di Gesu Cristo sono narrate chiaramente
negli evangelj, e furono sempre credute. Anche Giuseppe Flavio storico,
benche Ebreo, a vantaggio di tale credenza, accenna la resurrezione, ne
vale che alcuni critici indiscreti abbiano sostenuto essere stato
artifiziosamente inserito il passo nell'Opera di Giuseppe Flavio, per
accreditare la resurrezione narrata nell'evangelio coll'affermazione
d'uno scrittore Ebreo vicino alla morte di Cristo: l'autenticita di
questo passo fu con buone ragioni difesa._ (Nota di N. N.)

[100] _V._ il Corano, c. 3, v. 53, e c. 4, v. 156 dell'edizione del
Maracci. _Deus est praestantissimus dolose agentium_ (bizzaro
elogio)_.... nec crucifixerunt eum, sed objecta est eis similitudo_:
espressione che potrebbe accordarsi coll'opinione de' Doceti; ma credono
i comentatori (Maracci t. II, p. 113; 115, 173; Sale, p. 42, 43, 79) che
un altro uomo, amico o nemico, fosse crocifisso in vece di Gesu Cristo.
Uno favola e questa, che avean letta nel vangelo di San Barnaba,
pubblicata sin dal tempo di Sant'Ireneo, da vari Ebioniti (Beausobre,
_Hist. du Manichéisme_, t. II, p. 25; Mosheim, _De reb. cristian._, p.
353).

[101] Quest'accusa si trova oscuramente espressa nel Corano (c. 3, p.
45); ma ne Maometto ne i suoi settari erano abbastanza versati nella
lingua o nell'arte critica, per dare a' lor sospetti qualche valore o
apparenza di verita. Gli Ariani peraltro e i Nestoriani han potuto
spacciare qualche istoria in questo proposito, e l'ignorante Profeta
porge orecchio alle asserzioni ardite de' Manichei. _V._ Beausobre, t.
I, p. 291-306.

[102] _I discepoli di Gesu Cristo ricevettero il Paracleto, ossia lo
Spirito Santo, che da lui era stato loro promesso, siccome leggiamo nel
secondo capo del Libro degli atti degli appostoli; e inutile poi
rispondere alle vane pretensioni di Maometto._ (Nota di N. N.)

[103] Tra le profezie dell'antico e del nuovo Testamento, pervertite di
senso per la frode o l'ignoranza de' Musulmani, venne applicata al loro
Profeta la promessa del _Paracleto_, o del Consolatore, che i Montanisti
ed i Manichei s'erano gia appropiata (Beausobre, Hist. crit. du Manich.
t. I, p. 263 etc.); e cambiando la parola ?????????? in ??????????, cio
ch'e facile, fanno risultare l'etimologia del nome di Maometto (Maracci,
t. I, part. I, p. 15-28).

[104] _V._ sul Corano, d'Herbelot, p. 85-88; Maracci t. I. _in vit.
Mohammed_, p. 32-45; Sale, _Discours prélim._, p. 56-70.

[105] _L'Alcorano contiene una farragine di moltissime cose, alcune
delle quali sono oscure, altre paraboliche, ed enigmatiche; alcune altre
si contraddicono. E vero, che i Maomettani dottori pretendono aver avuto
L'Alcorano una derivazione divina, cioe esser venuto da Dio fino
all'orbita della luna, dalla quale sia stato ogni versetto rivelato a
Maometto dall'angelo Gabriele; ma secondo i migliori critici, il libro
fu scritto per la massima parte da Maometto; altri pensano che un certo
monaco Sergio, o Bhaira, cristiano nestoriano, sia concorso a scriverlo,
tanto piu che vi si nega la divinita di Cristo, siccome facevano i
Nestoriani, e ne venne un miscuglio delle religioni ebraica, cristiana,
ed antica arabica; la morale, nell'amore del prossimo, e simile alla
cristiana; potrebbe Maometto averla presa anche dai libri di Confucio,
legislator de' Chinesi; ma non sembra averne avuto contezza._ (Nota di
N. N.)

[106] _Corano_ c. 17, v. 89; Sale, p. 235, 236; Maracci, p. 410.

[107] Credeva una Setta d'Arabi che la penna d'un mortale eguagliar
potesse o sorpassare il Corano (Pocock, _Specimen_ p. 221, etc.); e il
Maracci (polemico troppo duro per un traduttore) mette in ridicolo
l'affettazione di rime che si scontra nel passo piu applaudito (tom. I,
part. II, p. 69-75).

[108] _Colloquia_ (siano reali o favolosi) _in media Arabia atque ab
Arabibus habita_, (Lowth, _De poesi Hebraeorum praelect._ 32, 33, 34,
col Michaelis suo editore tedesco _Epimetron_ IV). Il Michaelis per
altro (p. 671, 673) ha notate molte immagini che vengono dall'Egitto,
come l'elefantiasi, il papiro, il Nilo, il coccodrillo, ec. Ha
caratterizzato l'idioma in cui e scritto il libro di Giobbe, colla
denominazione equivoca di _Arabico-Hebraea_. La rassomiglianza de'
dialetti procedenti dalla stessa fonte era assai piu sensibile nella
loro infanzia che nella maturita (Michaelis, p. 682; Schutens, _in
praefat Job_).

[109] Al-Bochari mori, A. H. 224. _V._ d'Herbelot, p. 208, 416, 827;
Gagnier, _Nota ad_ Abulfeda, c. 19, p. 33.

[110] _V._ soprattutto i capitoli 2, 6, 12, 13, 17, del Corano. Prideaux
(_Vie de Mahomet_, p. 18, 19) ha confuso quell'impostore. Il Maracci,
che fa maggiore sfarzo di dottrina, ha dimostrato che i passi del Corano
in cui si negano i miracoli di Maometto sono chiari e positivi
(_Alcoran_ t. I, part. II, p. 7-12), e che sono ambigui e inconcludenti
gli altri che sembrano affermativi (p. 12-22).

[111] _V._ lo _Specimen Hist. Arabum_, il testo d'Abulfaragio (p. 17),
le note di Pocock (p. 187-190), d'Herbelot (_Bibl. orient._, p. 76, 77
), _i viaggi del Chardin_ (t. IV, p. 200-203). Il Maracci (_Alcoran_, t.
I, p. 22-64) s'e affaticato a raccogliere o a confutare i miracoli, e le
profezie di Maometto, che, secondo vari scrittori, ascendono a tremila.

[112] Abulfeda (_in vit. Mohammed_, c. 19, p. 33) narra assai
minutamente questo viaggio notturno, ch'ei tratta da visione. Prideaux,
che pure ne parla (p. 31-40), aggrava gli assurdi; e Gagnier (t. I, p.
252-343) dichiara, seguendo lo zelante Al-Jannabi, che negare quel
viaggio e lo stesso che non credere al Corano. Il Corano peraltro non
nomina in quel proposito ne il cielo, ne Gerusalemme, ne la Mecca; non
lascia sfuggire che queste mistiche parole; _Laus illi qui transtulit
servum suum ab oratorio Haram ad oratorium remotissimum_ (_Koran_, c.
17, v. I; nel Maracci, t. II, p. 407, poiche il Sale si fa lecita piu
liberta nella sua versione). Fondamento ben misero per l'aereo edificio
della tradizione.

[113] Maometto, nello stile profetico che adopera il presente o il
passato in vece del futuro, avea detto: _Appropinquavit hora et scissa
est luna_ (_Koran_, c. 54, v. I; nel Maracci, t. II, p. 688). Questa
figura rettorica fu presa per un fatto che dicesi confermato da
testimoni oculari i piu degni di fede (Maracci, t. II, p. 990). I
Persiani sogliono sempre celebrare la festa di questo avvenimento
(Chardin, t. IV, p. 201); e Gagnier (_Vie de Mahomet_, t. I, p. 183-234)
noiosamente svolge tutta questa leggenda su la fede, per quel che pare,
del credulo Al-Jannabi. Nondimeno un dottor Musulmano ha combattuto il
testimonio principale (apud Pocock, _Specimen_, p. 187). I migliori
interpreti spiegano il passo del Corano nel modo piu semplice
(Al-Beidawi, _apud_ Hottinger, _Hist. orient._, l. II, p. 302); e
Abulfeda serba il silenzio che a un principe e ad un filosofo si
conveniva.

[114] Abulfaragio (_in Specimen, Hist. Arab._, p. 17); e le autorita piu
rispettabili citate nelle note del Pocock (p. 190-194) vengono
giustificando quello scetticismo.

[115] _Il buon credente trovera che non era da farsi cotal paragone._
(Nota di N. N.)

[116] Maracci (_Prodromus_, part. IV, p. 9-24). Reland (nel suo egregio
Trattato _De religione mohammedica_, Utrecht, 1717, p. 67-123), e
Chardin (_Voyage en Perse_, t. IV, p. 47-195) seguendo i teologi
Persiani ed Arabi, danno una relazione autenticissima di que' precetti
sul pellegrinaggio, su l'orazione, il digiuno, le limosine e le
abluzioni. Il Maracci e un accusator parziale; ma il gioielliere Chardin
avea l'occhio d'un filosofo, e il Reland, erudito giudizioso, avea corso
l'oriente senza uscire di Utrecht. Il Tournefort narra nella lettera
quattordicesima (_Voyage du Levant_, t. II, p. 325-360, in-8) quel che
avea veduto della religione de' Turchi.

[117] Maometto (_Koran_ del Sale, c. 9, p. 153) rimprovera i cristiani
perche si sottomettono a' preti e a' monaci, ed abbiano cosi altri
padroni fuorche Dio. Il Maracci (_Prodromus_, part. III, p. 69, 70)
scusa questo culto, specialmente pel Papa, e cita, collo stesso Corano,
il caso d'Eblis o Satano, che fu precipitato dal cielo per non aver
voluto adorare Adamo.

[118] _Koran_, c. 5, p. 94, e la nota del Sale, che cita in proposito
Jallalodino e Al-Beidawi. D'Herbelot dice che Maometto condanno la _vita
religiosa_, e che i primi sciami di Fakiri, di Dervissi, ec. non
comparvero che dopo l'anno 300 dell'Egira (_Bibl. orient._, p. 292-718).

[119] _V._ le due difese in proposito (_Koran_, c. 2, p. 25; c. 5, p.
94); l'una nello stile d'un Legislatore, l'altra in quello d'un
fanatico. Il Prideaux (_Vie de Mahomet_, p. 62-64) e il Sale (_Discours
préliminaire_, p. 124) svolgono i motivi particolari e pubblici che
indussero Maometto a cosi ordinare.

[120] La gelosia del Maracci (_Prodromus_, part. IV, p. 33) fa
l'enumerazione delle limosine piu liberali ancora che si usano da'
Cattolici di Roma. Dice che quindici grandi spedali accolgono migliaia
di pellegrini e d'infermi; che annualmente sono dotate mille e
cinquecento fanciulle; che vi son cinquantasei scuole di carita pe' due
sessi, e che centoventi Confraternite recano sollievo a' lor Membri
bisognosi, ec. Le carita di Londra sono anche piu estese, ma temo non
convenga attribuirle piu all'umanita che alla religione del popolo
inglese.

[121] _V._ Erodoto (l. II. c. 123) e il nostro dotto concittadino Sir
John Marsham (_Canon. chron._, p. 46). L'???? di quello scrittore (p.
254-274) e uno schizzo elaborato delle regioni infernali quali erano
immaginate e descritte dagli Egizii e da' Greci, da' poeti e da'
filosofi dell'antichita.

[122] Il _Coran_ (c. 2, p. 259; etc.) del Sale (p. 32) e del Maracci (p.
97) riferiscono un miracolo ingegnoso che satisfece alla curiosita
d'Abramo, e ne rassodo la credenza.

[123] Reland, guidato sempre da lealta, dimostra che Maometto ha
riprovato tutti gl'increduli (_De religione Mohammed_, p. 128-142), che
per li diavoli mai non vi sara salute (pag. 196-199), che non sara
limitato il paradiso a' piaceri sensuali (p. 199-205) e che l'anima
delle donne e immortale (p. 205-209).

[124] Al-Beidawi, _apud_ Sale, Coran, c. 9, p. 164. Il non pregare per
un parente incredulo e giustificato, secondo Maometto, da' doveri di un
Profeta e dall'esempio d'Abramo, il quale riprovo il proprio padre come
nemico di Dio. E pure Abramo (soggiugne egli, c. 9, v. 116, Maracci, t.
II, p. 317) _fuit sane pius, mitis_.

[125] _Questa e una scurrilita poco conveniente ad un grave Scrittore;
ogni lettore sensato disapprovera questo scherzo._ (Nota di N. N.)

[126] _V._ sul giorno del Giudizio, sull'inferno, sul paradiso, ec., il
Corano (c. 2, v. 25, c. 56, 78 ec.), colla confutazione virulenta bensi,
ma dotta, del Maracci (nelle sue _Note_, e nel _Prodromo_, part. IV, p.
78, 120, 122, ec.), d'Herbelot (_Bibl. orient._, p. 368-375), Reland (p.
47-61) e il Sale (p. 76-103). Le idee de' Magi sono esposte in guisa
oscura ed ambigua del dottore Hyde, loro apologista (_Hist. relig.
Pers._, c. 33, p. 402-412, _Oxford_, 1760). Il Bayle ha provato
nell'articolo _Maometto_, che lo spirito e la filosofia mal suppliscono
al difetto di cognizioni esatte.

[127] Prima di delineare l'istoria delle operazioni di Maometto verro
indicando gli autori, o i documenti da me prescelti. Le versioni latina,
francese e inglese del Corano sono precedute da discorsi storici, e i
tre traduttori, il Maracci (t. I, p. 10-32), il Savary (tom. I, p.
1-248) e il Sale (_Preliminary Discourse_, p. 33-56) aveano
accuratamente studiato la lingua e il carattere del loro autore. Furono
pubblicate due vite particolari di Maometto, l'una dal dottore Prideaux
(_Life of Mahomet_, settima edizione, _Londra_, 1718, in 8.) e l'altra
dal conte di Boulainvilliers (_Vie de Mahomet_, Londres, 1730, _in_ 8.).
Ma l'opposta brama di trovare un impostore o un eroe, troppo
frequentemente ha fatto torto al sapere del primo, e alla sincerita del
secondo. L'articolo della Biblioteca orientale del d'Herbelot (p.
598-603) e ricavato precipuamente da Novairi e da Mircond; ma il Sig.
Gagnier, nativo di Francia, e professore di lingue orientali in Oxford,
e in questa parte la guida migliore e piu certa. Ha pubblicato due opere
ben lavorate (Ismael Abulfeda, _De vita et rebus gestis Mohammedis_,
etc., _latine vertit_, _praefatione et notis illustravit Joannes
Gagnier_. Oxford, 1723, _in fol._  La vita di Maometto, tradotta e
compilata dall'Alcorano dalle tradizioni autentiche della Sonna, e de'
migliori Autori arabi, _Amsterdam_, 1748, 3 vol. _in_ 12): egli ha
interpretato, illustrato, supplito il testo arabo d'Abulfeda e
Al-Jannabi; il primo principe istruito che regno in Hamah nella Siria,
A. D. 1310-1332 (_V._ Gagnier, _Praefat. ad_ Abulfeda): il secondo
dottor credulo che visito la Mecca, A. D. 1556 (d'Herbelot, p. 397;
Gagnier, t. III, p. 209, 210). Questi sono gli Autori da me seguiti: e
dopo questa mia dichiarazione il lettore curioso potra piu minutamente
esaminare l'ordine de' tempi e de' capitoli. Debbo osservare per altro
che Abulfeda e Al-Jannabi sono storici moderni, e che non si puo
ricorrere a veruno scrittore del primo secolo dell'Egira.

[128] Prideaux (p. 8) dietro ai Greci rivela i dubbii segreti della
moglie di Maometto. Boulainvilliers (p. 272) espone le mire sublimi e
patriottiche di Cadijah, e dei primi discepoli del Profeta, quasi fosse
stato il consigliere privato di Maometto.

[129] _Vezirus, portitor, bajulus, onus ferens_; e con giusta metafora
questo nome plebeo fu applicato alle colonne dello Stato (Gagnier, _Not.
ad_ Abulfeda, p. 19). Io m'ingegno di conservare il carattere
dell'idioma arabo per quanto mi vien fatto di scorgerlo in una
traduzione latina e francese.

[130] Energici sono e molti i passi del Corano in favore della
tolleranza. _V._ c. 2, v. 257; c. 16, v. 129; c. 17, v. 64; c. 45, v.
15; c. 50, v. 39; c. 88, v. 21, ec. colle note del Maracci e del Sale.
In generale possono giudicar gli eruditi questo carattere di tolleranza
secondo che loro sembrera, e se tal capitolo fu rivelato alla Mecca o a
Medina.

[131] _V._ il Corano (_passim_, e particolarmente c. 7, p. 123, 124,
ec.) e la tradizione degli Arabi (Pocock, _Specimen_, p. 35-37). Si
mostravano a mezza strada, fra Medina e Damasco, certe caverne della
tribu di Thamud, adatte ad uomini d'una statura ordinaria (Abulfeda,
_Arabiae Descript._, p. 43-44); e si ponno con qualche probabilita
attribuirle ai Trogloditi del Mondo primitivo (Michaelis, ad Lowth, _De
poesi Hebraeor._, p. 131-134; _Recherches sur les Egyptiens_, t. II, p.
48 ec.).

[132] Al tempo di Giobbe, i magistrati Arabi punivano realmente il
delitto d'empieta (cap. 31, v. 26, 27, 28), ed io arrossisco per un
illustre Prelato (_De poesi Hebraeorum_, p. 650, 651, ediz. Michaelis, e
_Lettera_ d'un professore dell'Universita d'Oxford, p. 15-53), vedendo
che ha giustificato e decantato questa inquisizione de' Patriarchi.

[133] D'Herbelot, _Bibl. Orient._, p. 445. Cita egli una storia
particolare della fuga di Maometto.

[134] L'Egira fu istituita da Omar, secondo califfo, a imitazione
dell'Era de' Martiri de' Cristiani (d'Herbelot. p. 444), e, parlando
esattamente, comincio sessantotto giorni prima della fuga di Maometto,
avanti il primo di Moharren, o sia il primo giorno di quell'anno arabo,
che fu il venerdi 16 luglio, A. D. 622. ( Abulfeda, _Vita Mohammed_, c.
22, 23, p. 45-59, e l'edizione datane da Greaves, delle _Epochae Arabum
d'Ullug Beig_, etc., c. 1, p. 8-10 ec.).

[135] Le circostanze della vita di Maometto, dopo la sua missione sino
all'Egira, si trovano in Abulfeda (p. 14-45), e Cagnier (t. I, p.
134-251, 342-383). La leggenda che sta a pag. 187-234, e assicurata da
Al-Iannabi, e rifiutata da Abulfeda.

[136] Abulfeda (30, 33, 40, 86) e Gagnier, (t. I, p. 343, ec.; 349 ec.,
t. II, pag. 223, ec.), descrivono la triplice inaugurazione di Maometto.

[137] Il Prideaux (_Vie de Mahomet_, p. 44) prorompe in rimproveri
contro la scelleragine dell'impostore che spoglio due orfani, figli d'un
carpentiere; rimproveri tratti dalla _Disputatio contra Saracenos_,
scritta in Arabo prima dell'anno 1130; ma l'onesto Gagnier (_ad_
Abulfeda, p. 53) ha dimostrato che mal colsero que' due autori il senso
della parola _al nagiar_, che in questo luogo significa non un abietto
mestiere, ma una tribu nobile d'Arabi. Abulfeda descrive il cattivo
stato di quel terreno; il suo valente interprete ha pensato, seguendo
Al-Bochari, che se ne offerse il prezzo; seguendo Al-Iannabi, che la
compera fu fatta in tutte le regole, e che, seguendo Ahmed Ben-Giuseppe,
il generoso Abubeker ne pago la somma. Cosi viene giustificato in questa
parte il Profeta.

[138] Al-Iannabi (_apud_ Gagnier, t. II, pag. 246, 324) descrive il
suggello e la cattedra di Maometto come due reliquie preziose; e la
dipintura che fa della Corte del Profeta e tolta da Abulfeda (c. 44, p.
85).

[139] L'ottavo e il nono capitolo del Corano sono i piu veementi e
feroci; e il Marucci (_Prodromus_, parte IV, p. 59, 64) ha mostrato piu
giustizia che discrezione nell'inveire contro le espressioni ambigue
adoperate dall'impostore.

[140] _Se Mose diede esempj di grande severita, egli ci dice, che gli
diede per ordine di Dio, e questo basta: quanto poi a' Giudici re
d'Israele, sanno i dotti, e ce lo dice anche lo stesso storico ebreo
Giuseppe Flavio, che il governo degli Ebrei era teocratico il quale per
se stesso e soggetto a grandi e terribili abusi per parte degli uomini._
(Nota di N. N.)

[141] I devoti cristiani del nostro secolo leggono con rispetto, ma non
con pari soddisfazione, il decimo e il ventesimo capitolo del
Deuteronomio, corredati da' commenti in pratica di Giosue, di Davidde,
ec.; ma vari vescovi,[*] e i rabbini dei primi tempi han battuto con
piacere e con buon effetto il tamburo della guerra sacra. (Sale,
_Discours prélimin._, p. 142, 143).

* _Se i vescovi de' tempi andati fecero guerra, e diedero battaglie, non
fecero cio secondo lo spirito vero dell'Evangelo, il quale rimane lo
stesso qualunque sieno state le loro azioni._ (Nota di N. N.)

[142] Abulfeda, _in Vit. Mohamm._, p. 156. L'arsenal particolare di
Maometto consisteva in nove sciabole, tre lancie, sette picche, o
semipicche, un turcasso e tre archi, sette corazze, tre scudi, e due
elmetti (Gagn. t. III, p. 328, 334); eravi inoltre uno stendardo bianco
e una bandiera nera (p. 335), venti cavalli (p. 322), ec. La tradizione
ha conservato due de' suoi discorsi guerreschi. (Gagnier, t. II, p.
88-337).

[143] Il dotto Reland (_Dissertationes miscellaneae_, t. III,
_Dissert._, 10, p. 3-53) ha trattato compiutamente questo soggetto in
una dissertazione particolare, _De jure belli Mohammedanorum_.

[144] Il Corano (c. 3, p. 52, 53; c. 4, p. 70, ec. colle note del Sale,
e, c. 17, p. 413, colle note del Maracci) espone in tuono serio questa
dottrina della predestinazione assoluta, su la quale poche religioni
hanno da rimproverare se stesse. Reland (_De Religione Mohammed._, p.
61-64) e il Sale (_Discours prélimin._ p. 103) vengono sviluppando le
opinioni dei dottori; e i nostri viaggiatori moderni van disaminando
quanta sia la fidanza inspirano a' Turchi, fiducia che gia comincia a
scemare.

[145] Al-Iannabi (_apud_ Gagnier, t. II, p. 9) gli da settanta od
ottanta cavalli; e in due altre occasioni, anteriori alla battaglia
d'Ohud, dice (p. 10) che Maometto aveva una milizia di trenta, e a
pagina 66, un corpo di cinquecento cavalieri. Abulfeda, che pare piu
esatto, asserisce (_in Vit. Mohammed_, part. XXXI, p. 65) che i
Musulmani non aveano alla battaglia d'Ohud che due cavalli. Erano
numerosi i cammelli nell'_Arabia Petrea_, ma i cavalli, per quanto pare,
non vi erano comuni come nell'Arabia _Felice_ o nell'Arabia _Deserta_.

[146] Beder-Huneena, lungi venti miglia da Medina, quaranta dalla Mecca,
giace su la strada maestra della caravana d'Egitto; i pellegrini fanno
un'annua festa per la vittoria del Profeta con illuminazioni, razzi ec.
(_Viaggi di Shaw_, p. 477).

[147] Il luogo ove si ritiro Maometto durante il combattimento e
chiamato dal Gagnier (_in_ Abulfeda, c. 27, p. 58, _Vie de Mahomet_, t.
II, p. 30-33) _umbraculum_, un palchetto di legno con una porta. Reiske
(_Annales Moslemici Abulfedae_, p. 23) traduce la stessa parola Araba in
quelle di _Solium_, _Suggestus editior_; differenza che molto importa
per l'onore dell'interprete e dell'eroe. Duolmi vedere come il Reiske
rimproveri il suo collaboratore. _Saepe sic vertit, ut integrae paginae
nequeant nisi una litura corrigi: Arabiae non satis callebat et carebat
judicio critico_ (J.-J. Reiske, _Prodidagmata ad Hagji Chalifae
Tabulae_, p. 228, _ad calcem Abulfedae Syriae Tabulae_, Leipzig, 1766,
_in_ 4).

[148] Le vaghe espressioni del Corano (c. 3, pag. 124, 125; c. 8, p. 9)
permettono a' commentatori di supporre il numero di mille, tremila o
novemila angeli: il piu piccolo senza altro bastava a trucidare settanta
Koreishiti (Maracci, _Alcoran_, t. II, p. 131). Gli scoliasti pero
confessano che niun occhio mortale vide questa squadra angelica
(Maracci, p. 297). Fanno commenti arguti su quelle parole: «non tu, ma
Dio ec.» (c. 8, 16); d'Herbelot, _Bibl. orient._ p. 600, 601.

[149] _Geograph. nubiensis_, p. 47.

[150] Nel terzo capitolo del Corano (p. 50-53, colle note del Sale)
arreca il Profeta qualche misera scusa sulla sconfitta di Ohud.

[151] _V._ su i particolari delle tre guerre di Beder, d'Ohud e della
fossa, fatte dai Koreishiti contro Maometto, Abulfeda (p. 56-61, 64-69,
73-77), Gagnier (t. II, p. 23-45, 70-96, 120-139), cogli articoli del
d'Herbelot, e i compendi d'Elmacin (_Hist. Saracen._, p. 6,7) e
Abulfaragio (_Dynast._ p. 102).

[152] Abulfeda (p. 61, 71, 77, 87, ec.) e Gagnier (t. II, p. 61-65,
107-112, 139-148, 268-294) raccontano le guerre di Maometto contro le
tribu Giudaiche di Kainoka, de' Nadhiriti, di Koraidha, e di Chaibar.

[153] Abu Rafe, servo di Maometto, affermo, si dice, che tutta la sua
forza unita a quella d'altre sette persone non basto a rialzare quella
porta da terra (Abulfeda, p. 90). Abu Rafe era un testimonio oculare; ma
chi fara testimonianza per lui?

[154] Elmacin (_Hist. Saracen._ p. 9), e il grande Al-Zabari (Gagnier,
t. II, p. 285) attestano che i Giudei furono sbanditi. Nondimeno il
Niebuhr (_Descript. de l'Arabie_, p. 324) crede che la tribu di Chaibar
professi tuttavia la religione Giudaica e la Setta de' Kareiti, e che
nel saccheggio delle caravane i discepoli di Mose sieno soci di quelli
di Maometto.

[155] Abulfeda (p. 84-87, 97-100, 102-111), Gagnier (t. II, p. 209-245,
309-322; t. III, p. 1-58), Elmacin (_Hist. Saracen._, p. 8, 9, 10),
Abulfaragio (_Dynast._, p. 103), narrano i progressi della impresa per
assoggettare la Mecca.

[156] Solo dopo il conquisto della Mecca il Maometto di Voltaire
immagina e compie i piu orrendi misfatti. Confessa il Poeta che non ha
fondamento storico, e si contenta a dire per sua giustificazione, «che
chi fa la guerra alla patria in nome di Dio, e capace di tutto.»
(_Oeuvr. de Voltaire_, t. XV, p. 282). Questa massima non e ne
caritatevole ne filosofica, e si dee poi certamente portare un po' di
rispetto alla gloria degli eroi, e alla religione de' popoli. So poi che
la rappresentazione di quella tragedia scandolezzo forte un ambasciatore
Turco che allora stava a Parigi.

[157] Si disputa tuttavia da' dottori Musulmani su la quistione se la
Mecca fosse soggiogata dalla forza, o se ella si sottomettesse di buon
grado (Abulf. p. 107, e Gagnier, _ad loc._); e questa contesa di parole
e tanto importante quanto quella che si agita in Inghilterra sopra
Guglielmo il _Conquistatore_.

[158] Il Chardin (_Voyage en Perse_, t. IV, p. 166) e il Reland
(_Disser. miscell._, t. III, p. 51) escludendo i cristiani dalla
penisola d'Arabia, dalla provincia di Heyas o dalla navigazione del mar
Rosso, sono piu severi de' Musulmani medesimi. Sono ammessi i cristiani
senza ostacolo nel porto di Moka, e in quello altresi di Gedda, e solo
s'e interdetto ai profani l'ingresso nella citta e nel precinto della
Mecca. (Niebuhr, _Description de l'Arabie_, p. 308, 309; _Voyage en
Arabie_, t. I, p. 205-248, ec.).

[159] Abulfeda, pag. 112-115, Gagnier, t. III, pag. 67-88, d'Herbelot,
art. _Mohammed_.

[160] Abulfeda (p. 117-123) e Gagnier (t. III, p. 88-111) narrano
l'assedio di Tayef, la division del bottino, cc. Al-Iannabi fa menzione
delle macchine, e degl'ingegneri della tribu di Daws. Credevasi che
l'ubertoso terreno di Tayef fosse una porzione della Siria, e
trasportato l'avesse cola il diluvio universale.

[161] Abulfeda (p. 121-133), Gagnier (t. III. p. 119-219), Elmacin (pag.
10, 11) ed Abulfaragio (p. 103) raccontano gli ultimi conquisti, e il
pellegrinaggio ultimo di Maometto. Il nono anno dell'Egira fu denominato
_l'anno delle ambasciate_. (Gagnier, _Not. ad Abulfed._, p. 121).

[162] Si confronti il superstizioso Al-Iannabi (_ap._ Gagnier, t. II, p.
232-255) con Teofane (p. 276-278), con Zonara (t. II, l. XIV, p. 86) e
con Cedreno (p. 421), Greci non meno di lui superstiziosi.

[163] _V._ su la battaglia di Muta, e le conseguenze, Abulfeda (p.
100-102) e Gagnier (t. II, p. 327-343). ???????, scrive Teofane,
?? ??????? µ??????? ??? ???? _Caled, denominato Spada di Dio_.

[164] I nostri soliti storici, Abulfeda (_Vit. Moham._ p. 123-127) e
Gagnier (_Vie de Mahomet_, t. III, pag. 147-163) espongono l'impresa di
Tabuc; ma per fortuna possiamo per questa ricorrere al Corano (c. 9, p.
154-165), e alle note erudite e sagaci del Sale.

[165] Il _Diploma securitatis Ailensibus_ e attestato da
Ahmed-Ben-Giuseppe e dall'autore _Libri splendorum_ (Gagnier, _Not. ad_
Abulfeda p. 125). Ma lo stesso Abulfeda, come Elmacin (_Hist. Saracen._
p. 11), quantunque convengano su i riguardi che Maometto ebbe ai
cristiani (p. 13), non fan menzione che della pace che con essi
conchiuse, e del tributo che loro impose. Nel 1630, Sionita pubblico a
Parigi il testo e la versione della patente di Maometto in favor de'
cristiani: fu ammessa dal Salmasio, rigettata dal Grozio (Bayle,
MAHOMET, Rem. A. A.). Hottinger dubita se sia autentica (_Hist. orien._
p. 237). Renaudot la sostiene, perche riconosciuta da' Musulmani (_Hist.
patriarch. Alexand._ pag. 169); ma il Mosemio (_Hist. eccles._, p. 224)
dimostra quanto futile sia quest'opinione, e inclina a quella che crede
apocrifa la patente. Pure Abulfaragio cita il trattato dell'impostore
col patriarca Nestoriano (Assemani, _Bibl. orient._ t. II, p. 418); ma
Abulfaragio era patriarca de' Giacobiti.

[166] Teofane, Zonara e gli altri Greci asseriscono che Maometto pativa
accesi epilettici, e questa asserzione e con trasporto ammessa dal goffo
bigottismo dell'Hottinger (_Hist. orient._ p. 10, 11), del Prideaux
(_Vie de Mahomet_, p. 12) e del Maracci (t. II), _Alcoran._ (pag. 762,
763). I titoli dei due capitoli del Corano (73, 74), denominati
l'_avviluppato_ ed il _coperto_, citati in pruova di questo fatto,
s'adattano male a questa interpretazione. E piu decisivo il silenzio o
l'ignoranza de' commentatori Musulmani che una negativa perentoria; ed
Ockley (_Hist. of the Saracen._, t. I, pag. 301), il Gagnier (_ad_
Abulfeda, p. 9, _Vie de Mahomet_, t. I. p. 118) e il Sale (_Koran_, p.
469-474) si attengono alla parte piu caritatevole.

[167] Abulfeda (p. 92) ed Al-Jannabi (_apud_ Gagnier, t. II, p.
286-288), suoi partigiani zelanti, francamente confessano il fatto del
veleno, il cui effetto era tanto piu obbrobrioso, poiche la donna, che
glielo diede, aveva avuta intenzione di smascherare cosi l'impostura del
Profeta.

[168] _Non deve maravigliare, che nel caldo del fanatismo i discepoli di
Maometto si sieno ingannati a grado di non crederlo morto, ed abbianlo
paragonato a Mose, ed a Gesu Cristo. Saggio e bello e poi il discorso di
Abubeker, e conforme al puro Deismo, ed alla religione dello stesso
Maometto, che non ha mai ne detto, ne preteso d'essere adorato, ma
soltanto obbedito come un preteso inviato da Dio per manifestare la sua
legge agli uomini._ (Nota di N. N.)

[169] I Greci e i Latini hanno inventato e divolgato la ridicola fola
che da forti calamite sia tenuto sospeso in aria il deposito di Maometto
nella volta del tempio della Mecca ??µ? µ????????µ????.
(Laonico Calcondile, _De rebus turcicis_, l. III. p. 66). _V._ il
_Dizionario_ di Bayle, art. _Mahomet._ Rem. EE. FF. Anche senza l'aiuto
della filosofia, basta osservare, 1. che il Profeta non e stato sepolto
alla Mecca; 2. che la sua tomba, che sta a Medina, fu veduta da milioni
di pellegrini, ed e in terra (Reland, _De religione Moammed_, l. II, c.
19, p. 209-211; Gagnier, _Vie de Mahomet_, t. III, p. 263-268).

[170] Al-Jannabi enumera (_Vie de Mahomet_, t. III, p. 372-391) i vari
doveri del pellegrino che va a visitare il sepolcro del Profeta e de'
suoi compagni; e quel dotto casuista decide che questo e un atto
rigoroso di devozione come l'adempimento d'un precetto divino, e quasi
meritorio ugualmente. Contendono fra loro i dottori per sapere quale
delle due citta, della Mecca o di Medina, debba ottenere la preminenza,
(p. 392-394).

[171] Abulfeda (_Vit. Moham._, p. 133-142) e Gagnier (_Vie de Mahomet_,
t. III, p. 220-271) descrivono l'ultima malattia, la morte e la
sepoltura di Maometto. I particolari piu secreti e rilevanti furono
descritti nel principio da Ayesha, da Ali, da' figli d'Abbas, ec.; e
abitando essi in Medina, e avendo sopravvissuto al Profeta molt'anni,
poterono ripetere que' pii racconti ad una seconda e terza generazione
di pellegrini.

[172] Con molta imprudenza s'avvisarono i cristiani di dare a Maometto
una colomba domestica, la quale parea che scendesse dal cielo, e gli
parlasse all'orecchio: siccome Grozio si fonda su questa supposizione di
miracolo (_De veritate religionis christianae_), il suo traduttore
Arabo, il dotto Pocock, gli ha chiesto il nome de' suoi autori; Grozio
ha confessato essere ignota la cosa a' Musulmani. Si soppresse nella
versione Araba questa pia menzogna, per timore non movesse a riso e a
sdegno i Settari di Maometto; ma s'e conservata, per edificare i fedeli,
nelle tante edizioni del testo latino. (Pocock, _Specimen Hist. Arabum_,
pag. 186, 187; Reland, _De religione moham._ l. II, c. 39, p. 259-262).

[173] ?µ?? ?? ????? ???? ?? ?????? ????µ???? ???? ??? ?????µ??? ? ????
??????? ??? ????????? µ? ?????? ? ?? µ???????????, ????????? ?? ???????:
_sin da fanciullo ho provato una certa voce interna, la quale
ogni volta mi distoglieva da quel ch'io fossi per fare, ma non mai mi
volgeva a fare_. (Platon., _in Apolog. Socrat._, c. 19, p. 121, 122,
ediz. Fisher.). Gli esempli familiari che Socrate vanta nel suo dialogo
con Teage (_Platonis opera_, t. I, 128, 129, ediz. Enr. Stefano)
sorpassano la previdenza umana, e l'inspirazione divina (il ???µ?????)
del filosofo si vede chiaramente indicata ne' _Memorabilia_
di Senofonte. Cicerone (_De divinat._, t. LIV), e le quattordicesima e
quindicesima dissertazione di Massimo Tirio (1. 153-172, ediz. Davis)
espongono le idee che ne aveano i platonici piu ragionevoli.

[174] _Anche qui e indebito il paragone fra Maometto ed il Profeta di
Ninive; noi dobbiamo credere, che questi fosse inspirato da Dio quando
parlava; e sappiamo, che Maometto non fu che un fortunato ed abile
fondatore della sua religione._ (Nota di N. N.)

[175] Voltaire, in uno de' tanti suoi scritti, paragona Maometto vecchio
ad un Fakir «che si stacca la catena dal collo per darla su le orecchie
a' suoi confratelli».

[176] Gagnier con uguale imparzialita espone questa legge umanissima di
Maometto, e gli assassinii di Caab e di Sophian dal Profeta incoraggiati
ed approvati.

[177] Si consulti, su la vita privata di Maometto, il Gagnier e i
capitoli correlativi di Abulfeda; su la sua dieta (t. III, p. 285-288);
su i suoi figli (p. 189-289); su le sue mogli (p. 290-303); sul suo
matrimonio con Zeineb (t. II, p. 152-160); su i suoi amori con Maria (p.
303-309); su la falsa accusa d'Ayesha (pag. 186-199). Per questi ultimi
fatti, la pruova men rifiutabile scontrasi nel ventiquattresimo,
trentesimoterzo, e sessantesimosesto capitolo del Corano, col
commentario del Sale. Il Prideaux (_Vie de Mahomet_, p. 80-90), e il
Maracci (_Prodrom. Alcoran._, part. IV, p. 49-59) malignamente hanno
esagerato i difetti di Maometto.

[178] _Incredibile est quo ardore apud eos in Venerem uterque solvitur
sexus._ Ammiano Marcellino, l. XIV, c. 4.

[179] Il Sale (_Discours préliminaire_, p. 133-137) fa la
ricapitolazione delle leggi sul matrimonio, sul divorzio, ec.; e chi
avra letto l'_Uxor hebraica_ del Salden vi ravvisera molte ordinanze
degli Ebrei.

[180] Decise il Califfo Omar in un caso memorabile, che non varrebbero
tutte le testimonianze di presunzione, e che i quattro testimoni
dovrebbero avere veduto _stylum in pixide_. (Abulfedae, _Annales
Moslemici_, p. 71, vers. Reiske).

[181] _Sibi robur ad generationem, quantum triginta viri habent, inesse
iactaret;_ (Maracci, _Prodr. Alcoran._ part. IV, p. 55. _V._ pure le
_observ._ del Belon, l. III, c. 10, fol. 179 recto). Al-Iannabi
(Gagnier, t. III, p. 287) cita Maometto stesso che millantava di
superare tutti gli uomini in valor coniugale.

[182] Uso qui lo stile d'un Padre della chiesa, ????????? ???????
?????????????? ????? (San Gregorio Nazianzeno, _Orat._ 3, p. 108).

[183] Abulfeda, _in vit. Moham._ p. 12, 13, 16, 17, _cum notis_ Gagnier.

[184] Questo schizzo dell'Istoria araba e tolto dalla Biblioteca
orientale del d'Herbelot (articoli _Abubeker_, _Omar_, _Othman_, _Ali_,
etc.), dagli Annali di Abulfeda, d'Abulfaragio e d'Elmacin, e
soprattutto dalla Storia de' Saraceni di d'Ockley (vol. I, pag. 1-10,
115-122, 229-249, 363-372, 378-391, e secondo volume quasi totalmente).
Devonsi ammettere pero con cautela le tradizioni delle Sette nemiche;
son quelle una riviera che diviene piu limacciosa quanto piu si
allontana dalla fonte. Chardin copio troppo fedelmente le fole e gli
errori de' Persiani moderni (_Voyages_, t. II, p. 235-250, ec.).

[185] Ockley, sul finire del suo volume secondo, ci ha data una versione
inglese di censessantanove massime ch'egli dubbiosamente attribuisce ad
Ali, figlio di Abu-Taleb. Spira nella sua traduzione l'entusiasmo d'un
traduttore. Quelle massime pero dipingono al naturale, ma con tinte
assai tetre, la vita umana.

[186] Ockley (_Hist. of the Saracens_, vol. I, p. 5, 6) suppone,
aderendo ad un manoscritto Arabo, che non piacesse ad Ayesha veder suo
padre per successore all'appostolo. Questo fatto, gia si poco verosimile
in se, non si legge ne in Abulfeda, ne in Al-Iannabi, ne in Al-Bochari:
ma quest'ultimo cita una tradizione intorno ad Ayesha, provenuta da lei
medesima (_in vit. Mohammed_, pag. 136; _Vie de Mahomet_, t. III, p.
236).

[187] Particolarmente dal suo amico e cugino Abdallah, figlio d'Abbas,
che mori (A. D. 687) col titolo di gran dottore de' Musulmani. Secondo
Abulfeda, egli novera le occasioni rilevanti in cui aveva negletti Ali i
suoi buoni consigli (p. 76. vers. Reiske), e conchiude cosi (p. 85): _O
princeps fidelium, absque controversia, tu quidem vere fortis es, at
inops boni concilii, et rerum gerendarum parum callens._

[188] Suppongo che i due anziani di cui fan cenno Abulfaragio (p. 115) e
Ockley (t. I, p. 371) non sieno gia due consiglieri in carica, ma
Abubeker ed Omar, i due predecessori d'Othmano.

[189] Lo Scisma de' Persiani viene esposto da tutti i viaggiatori
dell'ultimo secolo, e soprattutto nel secondo e quarto volume del
Chardin loro maestro. Il Niebuhr, inferiore al Chardin, ha il vantaggio
peraltro d'avere scritto nel 1764, epoca piu recente d'assai (_Voyages
en Arabie_, etc., t. II, p. 208-233), e posteriore al vano tentativo che
ha fatto Nadir-Shah per cangiare la religione del suo popolo (_V._ la
sua _Storia della Persia_, tradotta da Sir William Jones, t. II, p. 5,
6, 47, 48, 144-155).

[190] Omar presso loro significa il diavolo. Il suo assassino e un
santo. Quando i Persiani scagliano una freccia, sogliono gridare: «Possa
questa freccia trafiggere il cuore d'Omar». (_Voyages de Chardin_, t.
II, p. 239, 240, 259, ec.).

[191] Questa graduazione di merito e notata distintamente nel simbolo
spiegato dal Reland (_De relig. Moham._, l. I, p. 37), e da un argomento
de' Sonniti riferito dall'Ockey (_Hist. of the Sarac._, t. II; p. 230).
L'usanza di maledire la memoria d'Ali fu abolita, quarant'anni dopo,
dagli stessi Ommiadi (d'Herbelot, p. 690); e son pochi i Turchi che
osino insultarlo come infedele (_Voyages de Chardin_, t. IV, p. 46).

[192] D'Anville (_l'Euphrate et le Tigre_, p. 29) dimostra che il piano
di Siffin e il _campus barbaricus_ di Procopio.

[193] Abulfeda, Sonnita moderato, espone le varie opinioni sul
seppellimento d'Ali, ma s'attiene al sepolcro di Cufa, _fama numeroque
religiose frequentantium celebratum_. Niebuhr fa il conto che si
seppelliscono ne' contorni duemila persone all'anno, e che cinquemila
sono i pellegrini che vanno a visitarlo (t. II, p. 208, 209).

[194] Tutti i tiranni di Persia da Adhad-el-Dowlat (A. D. 977;
d'Herbelot, pag. 58, 59, 95), sino a Nadir-Shah (A. D. 1743, _Hist. de
Nadir-Shah_, t. II, p. 155), hanno ornato colle spoglie del popolo la
tomba d'Ali. La cupola e di rame magnificamente dorato, che brilla a'
raggi del Sole in distanza di molte miglia.

[195] La citta di Meshed-Ali, lontana cinque o sei miglia dalle ruine di
Cufa, e centoventi al mezzodi di Bagdad, ha l'estensione e la forma
dell'odierna Gerusalemme. Meshed-Hosein, piu vasta e piu popolosa, e
lungi trenta miglia.

[196] Seguo l'energico concetto e la frase di Tacito (_Hist._ l. I, c.
4): _Evulgato imperii arcano posse imperatorem alibi quam Romae fieri._

[197] Ho abbreviato la bella narrazione d'Ockley (t. II, p. 170-231),
assai lunga e piena di minuti particolari, dai quali bene spesso emerge
appunto il patetico.

[198] Il danese Niebuhr (_Voyages en Arabiae_, etc., t. II, p. 208 ec.)
e forse quel solo de' viaggiatori Europei che abbia osato andare a
Meshed-Ali, e a Meshed-Hosein. Que' due sepolcri sono in mano de'
Turchi, i quali soffrono la devozione degli eretici Persiani, ma
l'assoggettano ad un tributo. Il Chardin, che tante volte ho lodato,
descrive partitamente la festa della morte di Hosein.

[199] Il d'Herbelot nota la successione all'articolo generale _Iman_; e
negli articoli speciali per ognuno de' dodici pontefici da un ristretto
della lor vita.

[200] Parra ridicolo il nome d'Anticristo, ma i Musulmani hanno attinto
da tutte le religioni (Sale, _Discours prélimin_. p. 80-82). Nella regia
scuderia d'Ispahan stanno sempre due cavalli sellati, l'uno per Mahadi,
e l'altro pel suo luogotenente, Gesu, figlio di Maria.

[201] L'anno dugento dell'Egira (A. D. 815). _V._ d'Herbelot, p. 546.

[202] D'Herbelot, pag. 342. Cercavano gli avversari de' Fatimiti ogni
modo per avvilirli col dar loro un'origine giudaica; ma quelli provavano
benissimo d'essere discendenti di Iaafar, sesto Imano; e l'imparziale
Abulfeda conviene in questo (_Annal. moslem_. pag. 238) ch'erano
riconosciuti da parecchi, _qui absque controversia genuini sunt
Alidarum, homines propaginum suae gentis exacte callentes_. Cita alcune
linee del celebre Seriffo Or-Rahdi, _ego ne humilitatem induam, in
terris hostium?_ (Sospetto ch'ei fosse un Edrissita della Sicilia) _cum
in Egypto fit chalifa de gente Alii, quocum ego communem habeo patrem et
vindicem_.

[203] I re di Persia dell'ultima dinastia discendono dallo Sheik Sefi,
santo del quattordicesimo secolo, e per lui da Moussa Cassem, figlio di
Hosein, figlio d'Ali (Olear. p. 957; Chardin, t. III, p. 288): ma non
posso assegnare i gradi intermedii di veruna di queste o vere o favolose
genealogie. Se erano Fatimiti, provenivano forse da' principi di
Mazanderan che regnavano nel secolo nono (d'Herbelot, p. 96).

[204] Demetrio Cantemiro (_Hist. de l'Empire ottom_. p. 94) e Niebuhr
(_Descript. de l'Arabie_: p. 9-16, 317, ec.) descrivono esattamente lo
stato odierno della famiglia di Maometto e d'Ali. Peccato che il
viaggiator Danese non abbia potuto possedere le cronache dell'Arabia.

[205] _Considerando la religione di Maometto dal solo aspetto dell'unita
e delle perfezioni di Dio, vi si trova anzi ogni motivo di propagazione;
ed e far troppo torto al genere umano, e specialmente agli Arabi che al
momento della predicazione di Maometto erano idolatri, il pensare che
per quanta prevenzione cieca avessero a favor dell'idolatria, ossia del
politeismo, la loro ragione dovesse a lungo opporsi all'idea, sostenuta
da Maometto, e tanto naturale, di un'Esser supremo e delle sue
perfezioni._

[206] _Se gli Appostoli S. Pietro e S. Paolo andassero ora nella
magnifica, e famosa Basilica del Vaticano, vi vedrebbero professati i
medesimi dogmi, ch'essi credettero e pubblicarono; li troverebbero
spiegati dai Concilj generali, ed espressi in formule, od Atti di Fede,
secondo lo spirito ond'essi medesimi li sparsero. Vi troverebbero a dir
vero nuovi metodi, nuove discipline, nuove cerimonie. Ma S. Pietro
stesso nel Concilio da lui tenuto in Gerusalemme pose, di consenso cogli
altri seguaci di Cristo ch'era gia morto, alcune regole, e prese
risoluzioni convenienti, e vantaggiose alle circostanze de' cristiani di
quell'epoca, come pure fece S. Paolo nella Grecia; e percio vedrebbero
con piacere i buoni ed utili ordinamenti, e discipline, che secondo le
circostanze, e per l'utilita e propagazione del cristianesimo, e
l'edificazione de' credenti, furono fatti in Roma, e diffusi nelle
province a norma delle decisioni dei Concilj, e delle Decretali e
Costituzioni de' Papi; e vedrebbero poi a decoro della religione, e
quindi con grande compiacenza, un tempio magnifico eretto dalle idee
principesche, e dai tesori di Giulio II, e di Leone X; vedrebbero poi in
un colla semplicita del culto protestante di Ginevra l'allontanamento
dalla buona dottrina, cui per altro diedero origine le grandi spese, e
le publicate Indulgenze di Leone X per la costruzione del Vaticano._

[207] _Non hanno forse anche i Cristiani nel loro intelletto l'immagine
pura della Divinita?_

[208] Gli autori della Storia universale e moderna hanno compilato
(volume 1 e 2) in ottocentocinquanta pagine _in folio_ la vita di
Maometto e gli annali de' Califfi. Ebbero la ventura di leggere e talora
correggere i testi Arabi. Ma ad onta delle loro millanterie, io non
m'accorgo nella fine di questo passo sull'Islamismo che m'abbiano dato
cognizione d'un gran numero di particolarita, se pure me n'han data una
sola. Questa pesante massa di cose non e mai ravvivata da una scintilla
di filosofia e di buon gusto, e i compilatori si sono nella loro critica
abbandonati a tutto l'astio del bigottismo contro il Boulainvilliers, il
Sale, il Gagnier, e quanti han palesato qualche parzialita, o qualche
sentimento di giustizia per Maometto.




CAPITOLO LI.

      _Conquisto della Persia, della Siria, dell'Egitto, dell'Affrica
      e della Spagna, fatto dagli Arabi o Saraceni. Impero de' Califfi
      o successori di Maometto. Situazione de' Cristiani sotto quel
      governo._


[A. D. 632]

La rivoluzione dell'Arabia non avea cangiata l'indole dagli Arabi; la
morte di Maometto fu segnale d'independenza, e sin dalle fondamenta
crollo l'edifizio ancora mal fermo del suo potere e della sua religione.
Solo un drappello fedele e poco numeroso, formato da' suoi primi
discepoli, ne aveva intesa la voce eloquente, e divise con lui le
angustie; con lui erano scampati dalla persecuzion della Mecca, o
raccolti i fuggiaschi entro le mura di Medina. Que' milioni di uomini,
che poi salutarono Maometto per loro Profeta e re, erano stati domati
dalle sue armi, o sedotti dai suoi trionfi. L'idea semplicissima d'un
solo Dio inaccessibile a' sensi, difficilmente entrava nel capo dei
politeisti, e que' Cristiani o Giudei che s'erano dati all'Islamismo
sdegnavano il giogo d'un legislatore mortale gia lor contemporaneo. Le
abitudini di fede e di ubbidienza non erano ben radicate, e fra i nuovi
convertiti buon numero si dolea d'aver posposta la veneranda antichita
della legge di Mose, i riti e misteri della Chiesa cattolica, o
gl'idoli, i sagrifici e le feste piacevoli del paganesimo professato
dagli antenati. Non ancora un sistema d'unione e di subordinazione aveva
acquetato il tumulto degli interessi e le liti ereditarie delle tribu
Arabe; i Barbari non potevano sottomettersi alle leggi, anche piu dolci
e salutari, quando comprimevano le passioni loro o ne violavano i
costumi. S'erano essi acconciati con repugnanza ai comandamenti
religiosi del Corano, all'astinenza totale dal vino, al digiuno del
Ramadan, e alle cinque orazioni quotidiane; e sotto altro nome non
ravvisavano, nelle elemosine e nelle decime che si esigevano per
l'erario di Medina, altro che un tributo perpetuo e ignominioso.
L'esempio di Maometto avea destato uno spirito di fanatismo, e
d'impostura, e lui vivente aveano molti de' suoi rivali osato imitarne
il costume e affrontarne l'autorita. Il primo Califfo, co' suoi
_fuorusciti_ ed ausiliari, si vide ristretto alle citta della Mecca, di
Medina e di Tayef, e sembra che i Coreishiti avrebbero rimessi gl'idoli
della Caaba, s'egli non ne avesse affrenata la leggerezza con questo
rimbrotto: «Uomini della Mecca, diss'egli, sarete voi stati gli ultimi
ad abbracciare l'Islamismo, e i primi ad abbandonarlo?» Dopo aver
esortati i Musulmani a confidare nell'aiuto di Dio e del suo appostolo,
risolvette Abubeker di prevenire con un vigoroso assalto la congiunzion
de' ribelli. Ritiro le mogli e i figli nelle caverne e ne' monti: sotto
undici bandiere marciarono i suoi guerrieri, sparsero il terrore delle
lor armi per ogni dove, e da questa comparsa di nerbo militare ravvivo e
rassodo la fedelta de' credenti. Le tribu incostanti si sottomisero con
umile pentimento all'orazione, al digiuno, all'elemosina, e dopo qualche
buon esito, e qualche esempio di severita, i piu arditi appostati si
prostrarono davanti la spada del Signore e quella di Caled. Nella
fertile provincia di Yemanah[209], tra il mar Rosso e il golfo Persico,
in una citta inferiore a Medina, un Capo possente, di nome Moseilama,
s'era vantato Profeta, e la tribu d'Hanifa aveva ascoltato le sue
prediche. Queste attirarono presso lui una profetessa: non si degnarono
que' due favoriti del cielo d'osservare la decenza delle parole e delle
azioni, e passarono piu giorni in un commercio mistico ed amoroso[210].
Una sentenza oscura del Corano di Moseilama e giunta sino a noi[211], e
nell'orgoglio inspiratogli dalla sua missione, degno proporre a Maometto
la divisione della Terra. Questi gli rispose con dispregio; ma i rapidi
avanzamenti di Moseilama diedero grande apprensione al successor
dell'appostolo. Quarantamila Musulmani raccolti sotto il vessillo di
Caled esposero la loro religione alla sorte d'una battaglia decisiva. In
un primo fatto d'armi furono respinti colla perdita di mille e dugento
uomini; ma merce dell'abilita e perseveranza del lor generale finirono
col vincere, vendicarono la prima sconfitta col sangue di diecimila
infedeli, e uno schiavo Etiope trafisse Moseilama colla chiaverina che
feri mortalmente lo zio di Maometto. Non ando guari che il vigore e la
disciplina della monarchia nascente conculcarono i ribelli dell'Arabia,
privi di Capi, o d'una causa comune che raccozzar li potesse, e cosi
tutta la nazione s'attacco di bel nuovo, e piu saldamente che mai, alla
religione del Corano. Prestamente dall'ambizione de' Califfi fu aperto
il campo da esercitare il turbolento valore de' Saraceni; tutto il
grosso delle milizie maomettane si rauno in una guerra santa, i cui
successi ed ostacoli ne crebbero del pari l'entusiasmo e il coraggio.

Vedendo i rapidi conquisti de' Saraceni, s'inclina a credere che i primi
Califfi comandarono personalmente gli eserciti de' fedeli, e cercarono
nelle prime file la corona del martirio. Abubeker[212], Omar[213] e
Othmano[214] dimostrato avevano in fatti un gran coraggio nel tempo
della persecuzione e delle guerre del Profeta, e dalla sicurezza che
avevano essi d'ottenere il paradiso avranno imparato a non curare i
piaceri, e i pericoli di questo Mondo. Ma erano vecchi, o avanzati in
eta, quando ascesero il trono, e s'avvisarono che le cure interne della
religione e della giustizia fossero i primi doveri d'un sovrano.
Trattone l'assedio di Gerusalemme, fatto in persona da Omar, i lor piu
lunghi viaggi furono le frequenti peregrinazioni che facevano da Medina
alla Mecca. Le notizie di vittoria li trovavano a pregare, o a predicare
tranquillamente dinanzi alla tomba del Profeta. L'austerita e frugalita
della vita erano effetto sia di virtu, sia d'abitudine, e la lor
orgogliosa semplicita insultava la vana magnificenza de' re della Terra.
Quando Abubeker comincio ad esercitare la carica di Califfo, ingiunse ad
Ayesha sua figlia di fare un inventario esatto del suo patrimonio,
acciocche si vedesse se diverrebbe ricco o povero al servigio dello
Stato. Crede di poter chiedere per suo stipendio tre pezze d'oro, e il
conveniente mantenimento d'un cammello e d'uno schiavo nero. Nel venerdi
d'ogni settimana soleva distribuire quanto gli rimaneva d'averi propri,
e del danaro pubblico, primamente a' Musulmani piu virtuosi, poscia a'
piu indigenti. Alla sua morte, un vestito grossolano e cinque pezze
d'oro componevano tutta la sua ricchezza: furono rimesse al suo
successore che fu tanto modesto da dire sospirando, lui disperare di
assomigliarsi mai ad un modello si mirabile. Nondimeno non furono minori
delle virtu d'Abubeker l'astinenza e l'umilta d'Omar: cibavasi di pane
d'orzo e di datteri, non beveva che acqua, predicava vestito d'un abito
forato in dodici luoghi; e un satrapo di Persia, che venne a fare
omaggio al vincitore, lo trovo addormentato fra i mendichi su i gradini
della moschea di Medina. L'economia e la fonte della liberalita, e
l'aumento delle rendite permise ad Omar di fondare premii durevoli per
li servigi passati e presenti. Senza curarsi del suo personale
mantenimento, assegno ad Abbas, zio del Profeta, un'entrata di
venticinquemila dramme o pezze d'argento; fu la maggiore di tutte; se ne
promisero cinquemila ogni anno a ciascheduno de' vecchi guerrieri
ch'erano stati alla battaglia di Beder, e l'ultimo compagno di Maometto
fu ricompensato con un trattamento annuo di tremila dramme. Mille ne
decreto a' veterani che aveano combattuto contro i Greci e i Persiani
nella prima battaglia, e regolo gli altri soldi in ragion decrescente
sino a cinquanta pezze, secondo il merito e l'anzianita dei soldati.
Sotto il regno di lui e del suo predecessore, i vincitori dell'oriente
si manifestarono zelanti servi di Dio e della nazione: erano consacrati
i danari pubblici alle spese della pace e della guerra. Saggiamente
accoppiate, la giustizia e la generosita serbarono la disciplina de'
Saraceni, e, per una sorte assai rara, collegarono la speditezza e
l'energia alle massime d'eguaglianza e di frugalita d'un governo
repubblicano. Il coraggio eroico d'Ali[215], la saviezza specchiata di
Moawiyah[216], accesero l'emulazione ne' sudditi, e i saggi, che s'erano
istruiti nelle discordie civili, furono piu profittevolmente impiegati a
propagare la fede e l'impero del Profeta. Ma ben tosto datisi
all'inerzia e alle vanita della reggia di Damasco, i principi della casa
d'Ommiyah parvero ad un tempo scemi de' talenti politici, e delle virtu
esemplari[217]. Nondimeno si recavano di continuo al pie del loro trono
le spoglie di nazioni ad essi sconosciute, e debbe attribuirsi
l'incremento costante della potenza degli Arabi piuttosto al coraggio
della nazione, che al merito de' suoi Capi. Certamente convien valutare
per molto ne' trionfi loro la debolezza de' nemici. Era nato per
avventura Maometto ne' giorni in cui estremo era il digradamento e la
confusione fra i Persiani, i Romani, e i Barbari dell'Europa. L'impero
di Traiano, o quello pure di Costantino o di Carlomagno, avrebbe
respinto que' Saraceni seminudi, e il torrente del fanatismo si sarebbe
disperso e dileguato nelle arene deserte dell'Arabia.

Al tempo delle vittorie della repubblica Romana, avea sempre avuto cura
il senato di unire in una sola guerra tutte le sue forze e i suoi
artificii politici, e di abbattere totalmente il primo nemico prima di
provocare un secondo. Fosse magnanimita o entusiasmo, sdegnarono i
Califfi arabi queste massime timorose: con ugual vigore, e con pari
fortuna invasero i demani de' successori d'Augusto, non che quelli de'
successori d'Artaserse, e le due monarchie rivali divennero in un punto
stesso la preda d'un nemico, che da tanto tempo solevano dispregiare. In
tutti i dieci anni del regno d'Omar sottomisero i Saraceni trentaseimila
citta o castella: demolirono quattromila chiese o templi di miscredenti,
ed alzarono mille e quattrocento moschee per l'esercizio del culto di
Maometto. Un secolo dopo la sua fuga dalla Mecca, i suoi successori
davano la legge dalle frontiere dell'India all'oceano Atlantico; 1. alla
Persia, 2. alla Soria, 3. all'Egitto, 4. all'Affrica, 5. alla Spagna. Io
m'atterro a questa partizion generale nel racconto di tanti memorandi
conquisti: narrero brevemente quelli che si riferiscono alle contrade
piu remote, e meno ragguardevoli dell'oriente: saro piu prolisso per
quelle che erano porzioni dell'impero Romano. Ma per ottenere qualche
scusa all'imperfezione di questa parte della mia Opera, deggio a buon
dritto lagnarmi della cecita, e della insufficienza delle guide, a cui
sono stato ridotto. I Greci, tanto verbosi nella controversia,
pochissima cura posero nel celebrare i trionfi de' lor nemici[218]. Il
primo secolo dell'Islamismo fu epoca d'ignoranza, e allora quando sulla
fine di quel secolo furono scritti i primi annali de' Musulmani, non si
fece in gran parte che seguire la tradizione[219]. Fra le tante opere
della letteratura Araba e della Persiana[220], i nostri interpreti
scelsero gli abbozzi imperfetti che riguardavano un periodo piu
moderno[221]. Gli Asiatici sono ignari dell'arte e dello spirito della
Storia[222]; ignorano le leggi della critica: quelle tra le lor opere
che ebbero maggior fama, manchevoli d'ogni filosofia e del menomo
sentimento di liberta, ponno compararsi alle cronache pubblicate a que'
giorni da' Monaci. La _Biblioteca Orientale_, di cui andiam debitori ad
un Francese[223], istruirebbe il piu dotto Mufti dell'oriente, e forse
gli Arabi non troverebbero in un solo de' loro storici un racconto delle
glorie patrie piu chiaro ed esteso di quello, che siamo per esporre.

[A. D. 632]

I. Nell'anno primo del regno del primo Califfo, Caled, suo
Luogo-tenente, Spada di Dio, e flagello degl'infedeli, s'inoltro sino
alle sponde dell'Eufrate, e sommise le citta d'Anbar e di Hira. Una
tribu d'Arabi sedentari s'era collocata su la frontiera del deserto,
all'occidente delle ruine di Babilonia, e in Hira risedeva una stirpe di
re che abbracciato avevano il cristianesimo, e che da piu di sei secoli
regnavano all'ombra del trono della Persia[224]. Da Caled fu sconfitto e
morto l'ultimo de' principi Mondari; il suo figlio prigioniero fu
mandato a Medina; i suoi Nobili piegarono le ginocchia davanti al
successor di Maometto: fu sedotto il popolo dall'esempio e dalle
vittorie de' suoi concittadini, e per primo frutto di sue conquiste
ricevette il Califfo un annuo tributo di settantamila monete di oro.
Sbalorditi rimasero i vincitori, e i loro storici ancora, da questo
primo lampo di futura grandezza. «Nell'anno stesso, scrive Elmacin,
diede Caled molte grandi battaglie: fece immensa strage d'infedeli, e
un'innumerevole quantita di spoglie preziosissime cadde in balia de'
vittoriosi Musulmani»[225]. Ma all'invitto Caled sorvenne ben presto
l'impegno della guerra di Soria: capitani meno operosi e meno avveduti
diressero l'invasione della frontiera di Persia. Respinti furono con
gran perdita i Saraceni al passo dell'Eufrate: e bensi vero che punirono
l'insolenza de' Magi, ma fu poi ridotto il rimanente del loro esercito a
vagare qua e la nel deserto di Babilonia.

[A. D. 636]

Per lo sdegno e pel timore rimasero alquanto tempo sopite le intestine
turbolenze de' Persiani. Fu deposta Arzema loro regina per l'unanime
voto dei sacerdoti e de' nobili: era essa il sesto degli usurpatori
surti e scomparsi nello spazio di tre o quattro anni, dopo la morte di
Cosroe e la ritratta di Eraclio. Ne fu data la corona a Yezdegerd,
nipote di Cosroe, e per la coincidenza d'un periodo astronomico[226] e
segnata in una guisa memorabile l'epoca della caduta totale della
dinastia de' Sassanii, e della religione di Zoroastro[227]. Non contava
il nuovo re che quindici anni, e dalla gioventu ed inesperienza sua fu
persuaso a sottrarsi dal rischio d'una battaglia. Lo stendardo regio fu
consegnato nelle mani di Rustam, generale del suo esercito, il quale da
trentamila soldati che lo formavano, s'aumento, dicesi, a centomila,
sudditi, o alleati della Persia. I Musulmani, che dapprima eran
dodicimila, pe' rinforzi ricevuti presentavano un corpo di trentamila
combattenti; accampavano nelle pianure di Cadesia[228], e quantunque
avessero meno _teste_, aveano piu _soldati_ che l'esercito irregolare
degl'infedeli. Faro qui una osservazione cui mi verra il taglio di
rinnovare frequentemente: l'assalto degli Arabi non era, come quello de'
Greci e de' Romani, l'urto d'una linea ben compatta e stretta di
fanteria: cavalieri e arcieri erano il maggior nerbo delle loro forze, e
non raro addiveniva che una battaglia, spesso interrotta e spesso
rinnovata con zuffe corpo a corpo, e con iscaramuccio di fuggiaschi,
potevasi prolungare per piu giorni senza che vi fosse alcuna decisione
di vittoria: con ispeciali denominazioni si distinguono i vari periodi
della battaglia di Cadesia. Il primo s'appella la giornata del
_soccorso_, a cagione di mille Siri che giunsero in tempo a soccorrere
gli Arabi: la giornata della _scossa_ indica senza altro il trambusto
d'uno degli eserciti, e forse di entrambi: il terzo, nel quale seguirono
gli assalti di notte, ha ricevuto il bizzarro titolo di notte del
_ruggito_, a motivo delle grida discordi de' guerrieri, paragonate a'
suoni inarticolati de' piu feroci animali. La mattina susseguente decise
la sorte della Persia, e una bufera, sopraggiunta opportunamente, caccio
nembi di polvere negli occhi de' miscredenti. Il fragore dell'armi
pervenne sino alla tenda di Rustam, il quale, ben diverso da un antico
eroe cosi denominato, stavasi coricato mollemente ad un'ombra
tranquilla, fra le salmerie del suo campo, e il numeroso seguito di muli
carichi d'oro e d'argento. Al rumor del pericolo, si slancio
precipitosamente il generale fuori di quel luogo di riposo, ma,
fermatolo nel fuggire ed afferratolo per un piede, un Arabo gli tronco
la testa, e la porto in cima alla sua lancia nel campo di battaglia, ove
dissemino la strage e il terrore nelle file piu folte dell'esercito
persiano. Confessano i Saraceni la perdita di settemila e cinquecento
guerrieri; e descrivono con ragione la battaglia di Cadesia come
_ostinata_ ed _atroce_: tali sono le loro frasi[229]. Nel conflitto fu
dagli Arabi portato via lo stendardo della monarchia, fatto del
grembiale di cuoio d'un fabbro ferraio che s'era gia sollevato al grado
di liberatore della Persia; ma da una profusione di gemme era coperta e
nascosta quasi del tutto questa insegna d'una eroica poverta[230]. Dopo
questa vittoria la ricca provincia d'Irak, o dell'Assiria, si sottomise
al Califfo, e per la fondazione di Bassora[231], piazza che domina
sempre il commercio e la navigazion de' Persiani, furono prontamente
assicurati i conquisti. Lungi ottanta miglia dal golfo, l'Eufrate e il
Tigri si congiungono a formare una sola corrente ampia e retta, oggi
chiamata giustamente la riviera degli Arabi. Bassora fu piantata su la
sponda occidentale, a mezza strada fra la congiunzione e la foce de' due
celebri fiumi. Ottocento Musulmani formarono la prima colonia; ma per la
felice sua situazione divenne ben presto una florida e popolosa
capitale. L'aria, comecche sia eccessivamente calda, n'e pura e salubre;
di palme e di truppe di bestiami sono coperti i prati all'intorno, e una
delle valli del circondario e noverata fra i quattro paradisi, o
giardini dell'Asia. Sotto i primi Califfi, stendeasi la giurisdizione di
questa colonia Araba sino alle province meridionali della Persia; e
stata consacrata la citta dai sepolcri di parecchi compagni di Maometto,
martiri dell'Islamismo; e non cessano i navili europei di frequentare il
porto di Bassora, che apre una comoda stazione, e un passaggio al
commercio dell'India.

Non ostante la battaglia perduta a Cadesia, poteva un paese, tagliato da
fiumi e da canali, essere uno schermo insuperabile per la cavalleria de'
vincitori, e le mura di Ctesifone e di Modano, che avevano ributtato le
macchine romane, non potevano essere abbattute da' dardi Musulmani; se
non che fu determinata la rovina de' Persi dall'opinione che giunto
fosse l'ultimo giorno per la religione e l'impero loro: i posti piu
forti furono, dalla vigliaccheria o dal tradimento di chi li guardava,
abbandonati: e il re, seguitato da una porzione della famiglia e da'
suoi tesori, ricoverossi in Holwan, alle falde de' colli della Media.
Nel terzo mese dopo la battaglia, Said, luogotenente d'Omar, varco senza
ostacolo il Tigri: la capitale della Persia fu presa d'assalto, ne valse
la disordinata resistenza popolare che a crescer l'impeto de' colpi de'
Musulmani, che con religioso trasporto esclamavano: «Ecco il palazzo
bianco di Cosroe; ecco adempiuta la promessa dell'appostolo di Dio».
Improvvisamente la miseria de' masnadieri del deserto cangiossi in una
ricchezza, che sorpassava ogni loro speranza, ogni idea. Ciascheduna
camera di quel palazzo mostrava un nuovo tesoro, o celato con arte, o
esposto alla vista con grande sfarzo: l'oro, l'argento, i mobili, le
vestimenta preziose vinsero di gran lunga, a detta d'Abulfeda, tutti i
calcoli dell'immaginazione, o la estensione de' numeri; ed un altro
storico porta la somma inaudita, e quasi infinita di quelle favolose
ricchezze, a tremila migliaia di milioni di pezze d'oro[232]. Qualche
piccolo fatto, ma che alletta la curiosita, dimostra chiaramente il
contrapposto della ricchezza coll'ignoranza. Racchiudea la citta gran
provvigione di canfora[233] venuta dalle lontane isole dell'oceano
Indiano, la quale doveva essere mescolata alla cera che serve a
illuminare i palazzi d'oriente. Non conoscendo ne la proprieta, ne il
nome di quella gomma odorosa, i Saraceni la credettero sale, ne misero
nel pane, e stupirono a sentirne l'amarezza. Un tappeto di seta, lungo
sessanta cubiti e largo altrettanto, ornava un appartamento del palazzo,
e rappresentava un paradiso, o giardino, con fiori, frutta, arboscelli
ricamati in oro, o raffigurati con pietre preziose, e il tutto
circondato da un contorno verde variato da piu colori. Il generale
Arabo, persuaso con ragione che il Califfo potrebbe mirar con piacere
questo bel lavoro della natura e dell'arte, indusse i soldati a
rinunciare questa parte di bottino. Il rigido Omar, senza por mente a'
pregi dell'arte e della regia magnificenza che sfoggiavano in quella
composizione, ne distribui i frammenti a' suoi fratelli di Medina. Il
disegno fu distrutto; ma tanto era il valore della materia, che la sola
porzione d'Ali fu venduta ventimila dramme. Fu arrestato un mulo che
trasportava la tiara e la corazza, la cintura e i braccialetti di
Cosroe, e questo bel trofeo venne offerto al comandante de' fedeli: i
piu gravi de' suoi compagni non contennero le risa guardando la barba
bianca, le braccia pelose e la goffa figura di quel vecchio soldato
adorno delle spoglie del gran re[234].

Dopo il saccheggio di Ctesifone, questa citta ben presto abbandonata
ando a poco a poco in rovina. Non piaceva a' Saraceni ne l'aria, ne la
situazione, e ad Omar fu consigliato da un suo generale di portar la
sede del governo su la riva occidentale dell'Eufrate. Furono in ogni
tempo e facili e pronte la fondazione e la rovina delle citta d'Assiria.
Manca il paese di legname da costruzione e di pietre: i piu solidi
edificii[235] son di mattoni cotti al sole, e uniti con un cemento di
bitume che si trova nel paese. Il nome di Cufa[236] non puo dare altra
idea che d'una abitazione fabbricata di canne e di terra; ma una ricca,
numerosa e brava colonia di veterani popolava allora quella nuova
capitale, e la facea ragguardevole: i Califfi piu saggi, per tema di
provocare a sedizione centomila guerrieri, ne tolleravano le licenziose
abitudini. «Abitanti di Cufa, diceva Ali nel domandarne il soccorso, vi
siete sempre segnalati in valore. Avete vinto il re di Persia, e teneste
sperperate le sue forze sino al giorno in cui vi insignoriste del suo
retaggio». Le battaglie di Jalula e di Nehavend poser termine a si gran
conquisto. Perduta la prima, Yezdegerd non si credette piu sicuro in
Holvan; ando a celare la sua vergogna e la disperazione nelle montagne
del Farsistan, da cui Ciro era disceso co' suoi prodi campioni, allora
suoi eguali. Al coraggio del monarca sopravvisse quello della nazione;
in mezzo alle colline meridionali di Ecbatana, ossia Hamadan, cento
cinquantamila Persiani tentarono un terzo ed ultimo sforzo per difendere
la religione e il paese nativo, e gli Arabi alla battaglia decisiva,
accaduta in Nehavend, posero il nome di vittoria delle vittorie. Se e
vero che il general Persiano fosse preso in mezzo ad una truppa di muli
e di cammelli carichi di mele che lo avea fermato nella sua fuga, questo
accidente, per quanto possa comparirci leggiero o singolare, giova ad
indicarci quali inciampi[237] dovesse soffrire nel suo cammino un
esercito d'oriente dal lusso che l'accompagnava.

[A. D. 637-651]

E Greci, e Latini parlarono molto imperfettamente della geografia della
Persia; ma pare che le sue citta piu celebri sieno anteriori
all'invasione degli Arabi. La conquista di Hamadan e di Ispahan, di
Casvino, di Tauride e di Rei, venne avvicinando a poco a poco questi
vincitori alle rive del mar Caspio, e gli oratori della Mecca ebbero
campo di celebrare i trionfi e il valor de' fedeli, i quali avean gia
perduta di vista l'Orsa settentrionale, e trapassato quasi i limiti del
Mondo abitato[238]. Volgendosi di poi alla parte dell'occidente
dell'impero Romano, varcarono di nuovo il Tigri sul ponte di Mosul, e in
mezzo alle province prigioniere dell'Armenia e della Mesopotamia
abbracciarono i loro concittadini dell'esercito di Soria, i quali avevan
pure ottenuto grandi vittorie. Dal palagio di Modano si incamminarono di
bel nuovo verso oriente, e non furono ne meno rapidi, ne meno estesi i
loro progressi. Si inoltrarono lungo il Tigri, e il golfo di Persia, e,
valicate le gole delle montagne, sboccarono nella vallata di Estachar,
ossia Persepoli, e profanarono l'ultimo santuario dell'impero dei Magi.
Crede il nipote di Cosroe d'essere sorpreso fra le colonne che
crollavano e fra le statue mutilate, miseri emblemi della passata e
della presente fortuna persiana[239]; attraverso fuggendo colla massima
celerita il deserto di Kirman; imploro l'aiuto dei bravi Segestani, e
ando in traccia d'un oscuro ricovero sulla frontiera dell'impero dei
Turchi e di quel dei Cinesi: ma un esercito vittorioso non teme fatica:
divisero gli Arabi le forze loro per inseguir da ogni lato il timoroso
nemico, e dal Califfo Othmano fu promesso il governo di Korasan al primo
generale, che penetrato avrebbe in quella contrada vasta e popolosa, gia
regno un tempo della Battriana. Fu accettata la condizione, e meritato
il premio: fu piantato lo stendardo di Maometto sulle mura di Herat,
Merou, e Balch, e il general vincitore non si riposo se non dopo che i
suoi cavalli, fumanti di sudore, si furono dissetati nelle correnti
dell'Oxo. Nella generale anarchia i governatori delle citta e delle
castella, divenuti independenti, ottennero capitolazioni speciali; dalla
stima, dalla prudenza o dalla pieta dei vincitori ne furon dettati gli
articoli, e secondo la rispettiva professione di fede, il vinto rimase
loro concittadino o loro schiavo. Harmozan, principe di Ahvah e di Susa,
dopo un'ardita difesa fu astretto a cedere la sua persona e i suoi Stati
in balia del Califfo. Il loro abboccamento dara a conoscere i costumi
degli Arabi. Quando questo voluttuoso Barbaro fu d'avanti ad Omar,
ordino il Califfo che fosse spogliato delle sue vesti di seta ricamate
in oro, e della tiara tempestata di rubini e di smeraldi: «Adesso, disse
il vincitore al suo prigioniero, riconoscete voi il decreto di Dio, e il
diverso trattamento che si compete alla sommessione ed alla infedelta?»
«Oime! rispose Harmozan, non me ne accorgo che troppo. Nei giorni della
nostra comune ignoranza noi combattevamo con armi terrene, e la mia
nazione ebbe vittoria. Allora Iddio stava neutrale; dopo che ha sposata
la vostra causa, egli ha rovesciato il regno, e la religione nostra».
Stanco di questo noioso dialogo si lagno il Persiano d'una gran sete che
soffriva; ma diede a divedere il timore d'essere ucciso nell'atto di
bere. «Non abbiate timore, gli disse il Califfo, la vostra vita e sicura
sinche abbiate bevuto di quell'acqua». L'astuto Satrapo gli rende grazie
per quella promessa, e nel punto stesso getto a terra il vaso
dell'acqua. Voleva Omar castigare la sua superchieria, ma gli
ricordarono i Musulmani la santita del giuramento, e quindi, con la sua
pronta conversione alla religione di Maometto, acquisto Harmozan non
solamente un diritto al perdono, ma ben anche un assegno di duemila
pezze d'oro. Per regolare la buona amministrazione della Persia si fece
un'enumerazione del popolo, del bestiame e dei frutti della terra[240].
Se questo monumento, che ci prova la vigilanza dei Califfi, fosse giunto
a noi sarebbe utile ai filosofi di tutti i secoli[241].

[A. D. 651]

Yezdegerd s'era trasferito fuggendo oltre l'Oxo, e sino a Jaxarte, due
fiumi[242] notissimi agli antichi e ai moderni, e che scendono dalle
montagne dell'India alla volta del mar Caspio; egli fu con molta
ospitalita accolto da Tarkhan, principe della Fargana[243], provincia
fertile alle sponde dell'Jaxarte. Tanto il re di Samarcanda che le
geldre turche della Sogdiana e della Scizia furono commosse dalle
querele e dalle promesse del monarca deposto; e lo sventurato principe
imploro l'amicizia assai piu ferma e potente dell'imperator della
Cina[244]. Il virtuoso Taitsong[245], primo re della dinastia dei Tang,
puo giustamente essere paragonato agli Antonini; viveva il suo popolo
nella pace e nella prosperita, e quarantaquattro tribu di Tartari
obbedivano alle sue leggi. Cashgar e Khoten, guarnigioni delle sue
frontiere, mantenevano comunicazioni frequenti con le popolazioni che
abitavano le sponde dell'Jaxarte e dell'Oxo. Da una colonia di Persiani,
stanziatasi recentemente nella Cina, era stata cola introdotta la
astronomia dei Magi, e pote Taitsong essere sbigottito dai rapidi
progressi, e dalla pericolosa vicinanza degli Arabi. L'autorevole
credito, e forse i soccorsi del governo Cinese ravvivarono lo speranze
di Yezdegerd, non che lo zelo degli adoratori del fuoco, ed egli
s'avanzo con un esercito di Turchi a riconquistare il reame de' suoi
padri. Senza sguainare la spada godettero i fortunati Musulmani lo
spettacolo della sua sconfitta e morte. Il nipote di Cosroe fu tradito
da un servo, insultato dai ribelli abitanti di Merou, e assalito,
disfatto, inseguito dai Tartari che egli avea presi per alleati. Giunto
alla sponda d'un fiume prego un mugnaio perche lo portasse nel suo
battello all'altra riva, e gli offerse le anella e i braccialetti che
aveva: inetto a comprendere, o a sentir le disgrazie d'un re, quel rozzo
uomo gli rispose, che il suo mulino gli fruttava al giorno quattro
dramme d'argento, e che non abbandonerebbe il suo guadagno se non nel
caso di un sufficiente compenso. Questo momento di esitazione e di
ritardo diede agio alla cavalleria turca per arrivare e trucidare
l'ultimo re di Sassania[246], che allora contava il decimonono anno
dell'infelice suo regno. Firuz, suo figlio, umile cortigiano
dell'imperator della Cina, accetto l'impiego di capitano delle sue
guardie, e da una colonia di Persiani che si colloco nella provincia di
Bucaria, vi fu conservata per lungo tempo la religione dei Magi. Suo
nipote eredito il titolo di re; ma dopo un debole, ed infruttuoso
tentativo se ne ritorno nella Cina, e fini la vita nel palazzo di Sigan.
Cosi s'estinse la linea mascolina de' Sassanidi; ma le prigioniere del
sangue reale di Persia furono date ai vincitori per ischiave, o spose, e
da queste illustri madri fu nobilitato il sangue dei Califfi, e degli
Imani[247].

Distrutto il reame di Persia l'impero dei Saraceni non si disgiunse piu
da quello dei Turchi che per la riviera dell'Oxo. Non ando guari, che
questo stretto confine fu tolto dal valore degli Arabi: a poco a poco i
governatori del Korasan estesero le scorrerie, ed una vittoria valse
loro la conquista di un coturno che una regina de' Turchi lascio cadere
mentre precipitosamente fuggiva al di la delle colline di Bochara[248];
ma la conquista definitiva della Transoxiana[249], come quella della
Spagna, era serbata al regno glorioso dell'inerte Valid; ed il nome di
Catibah, che significa un condottier di cammelli, indica la condizione e
il merito d'un generale che soggiogo queste due regioni. Nel mentre che
uno de' suoi colleghi per la prima volta inalberava lo stendardo de'
Musulmani sulle rive dell'Indo, sottomettea Catibah alla religione del
Profeta, e all'impero del Califfo le vaste contrade chiuse fra l'Oxo,
l'Jaxarte, e il mar Caspio[250]. Gli infedeli furono obbligati ad un
tributo di due milioni di pezze d'oro; furono arsi o messi in pezzi i
lor idoli; il capitan Musulmano pronuncio un discorso nella nuova
moschea di Carizma; dopo molti combattimenti le masnade turche furono
respinte fino al deserto, e dagli imperatori della Cina si chiese
l'amicizia degli Arabi vincitori. Debbesi attribuire in gran parte
all'industria loro la fertilita di quella provincia, che era la Sogdiana
degli antichi: ma dopo il regno dei re Macedoni si conosceano i vantaggi
del suo territorio e del clima, e se ne traeva profitto. Prima
dell'invasione dei Saraceni, Carizma, Bochara e Samarcanda erano citta
ricche e popolose, soggette ai pastori del settentrione. Le contornava
un doppio muro, e un muro esterno chiudeva i campi e i giardini che al
distretto appartenevano delle citta. Dai negozianti della Sogdiana si
fornivano tutte le merci che l'India e l'Europa abbisognavano, e dalle
fabbriche di Samarcanda si e diffusa in occidente quell'arte
inestimabile che trasforma i cenci di lino in carta[251].

[A. D. 632]

II. Abubeker dopo avere rimessa l'unita della fede e del governo,
scrisse a tutte le tribu Arabe questa lettera: «Nel nome del Dio
misericordioso, salute e prosperita al resto de' veri credenti, e le
benedizioni del cielo siano con voi. Io lodo il Dio onnipotente, e prego
pel suo profeta Maometto.  Vi do avviso che io intendo di mandare i
veri credenti nella Soria[252] per toglierli dalle mani degli infedeli,
ed ho voluto ammonirvi, che il combattere per la religione e un atto
d'ubbidienza al volere di Dio». Ritornarono i suoi inviati annunciando
il pio e guerriero ardore onde avevano infiammate tutte le province, e
si videro giugnere successivamente al campo di Medina le intrepide turbe
dei Saraceni, gloriosi di marciare alla guerra, che si lagnavano del
calor della stagione, e della penuria di vittovaglie, e che con
impazienti mormorazioni accusavano la lentezza e gli indugi del Califfo.
Come tosto fu compiuto l'armamento, sali Abubeker sopra una collina,
fece la rassegna degli uomini, dei cavalli, e delle armi, ed oro
fervorosamente al cielo pel buon esito dell'impresa. Coll'esercito e a
piedi cammino tutto il primo giorno; e quando i capitani per riverenza
vollero smontar da cavallo egli ne dissipo gli scrupoli dicendo, avere
ugual merito chi marciava a cavallo e chi a piedi in servigio della
religione. Le sue istruzioni[253] ai generali dell'armata di Soria
furono dettate da quel fanatismo guerriero che corre a conquistare
oggetti di mondana ambizione, affettando di non curarli. «Sovvengavi,
disse loro il successor del Profeta, che siete sempre alla presenza di
Dio, e alla vigilia della morte; pensando alla certezza del giudizio, e
sperando il paradiso, guardatevi dalla ingiustizia e dall'oppressione.
Deliberate co' vostri fratelli, e ingegnatevi di mantenervi l'amore e la
fiducia dei vostri soldati. Quando combatterete per la gloria di Dio
operate da uomini, senza volger le spalle; ma la vostra vittoria non si
lordi del sangue delle donne, ne dei fanciulli. Non distruggerete le
palme, non arderete i campi di biada: non abbatterete mai gli alberi
fruttiferi, ne farete danno ai bestiami, trattine quelli che ucciderete
per cibarvi. Quando accorderete un trattato, o una capitolazione, siate
solleciti d'adempierne gli articoli, e sinceri come la vostra parola.
Nel procedere avanti incontrerete persone religiose che vivono in
monasteri, e si elessero questa maniera di servire Iddio. Lasciatele in
pace, non le uccidete, ne distruggete i loro monasteri[254]: troverete
un altra classe d'uomini che appartengono alla sinagoga di Satanasso, ed
hanno la testa rasa in cerchio[255]: non mancate di fendere a questi il
cranio e di negar loro quartiere, sempre che non vogliano divenir
Maomettani o pagare il tributo». I trattenimenti profani o frivoli, e
quanto potesse ricordare antiche dispute, erano fra gli Arabi
severamente vietati: sin nei tumulti de' campi attendevano assiduamente
agli esercizi di religione, consacrando gli intervalli di riposo alla
preghiera, alla meditazione, e allo studio del Corano. L'abuso, od anche
l'uso del vino era punito con ottanta bastonate sulla pianta de' piedi,
e nel fervore dei primi tempi si videro peccatori ignoti che rivelavano
i propri falli, e ne chiedevano la punizione. Dopo qualche incertezza,
il comando dell'esercito di Soria fu conferito ad Abu-Obeidah uno de'
fuggiaschi della Mecca, e de' compagni di Maometto. Dalla somma dolcezza
e bonta della sua indole veniva raddolcito il suo zelo e la sua
divozione, senza che si indebolissero per questo; ma tosto che la guerra
si faceva terribile, i soldati invocavano il genio superiore di Caled;
e, comunque fosse la scelta del principe, era sempre nel fatto e nella
opinione _la Spada di Dio_ il primo generale dei Saraceni. Questo Caled
si rinomato ubbidiva per altro senza ripugnanza, ed era consultato senza
gelosia; tale era la sommessione di questo guerriero, o piuttosto la
consuetudine del suo tempo, che si dichiarava pronto a servire sotto la
bandiera della fede, quand'anche fosse fra le mani d'un fanciullo, o di
un nemico. Certo e che al Musulmano vittorioso erano promesse gloria e
dovizie; ma si aveva avuto premura di ripetergli, che se cercava nei
beni di questo Mondo i soli moventi delle sue azioni, quei soli ne
sarebbero il guiderdone.

La vanita romana aveva onorato del nome di _Arabia_[256], tra le
quindici province della Soria, quella che racchiudeva i terreni
coltivati all'oriente del Giordano, e parve che da una specie di diritto
nazionale rimanessero giustificate le prime invasioni dei Saraceni. Si
arricchiva questo Cantone coi frutti d'un traffico variato: era stata
cura degli imperatori di coprirlo con una serie di Fortezze, ed era
almeno sicuro da una sorpresa per la solidita delle mura di Gerasa,
Filadelfia e Bosra[257]. Quest'ultima era la decima ottava stazione dopo
Medina: ne conoscevan benissimo il cammino le carovane di Hejaz e
dell'Irak, le quali ogni anno concorrevano a quel mercato,
abbondantemente provveduto delle produzioni della provincia e del
deserto. I timori perpetui che dava la vicinanza degli Arabi aveano
avvezzato gli abitanti all'uso dell'armi, e dodicimila cavalieri
potevano uscire delle porte di Bosra, nome che, nell'idioma siriaco,
significava una torre munita. Quattromila Musulmani, incoraggiati dai
primi trionfi contro le borgate aperte e le fanterie leggiere dei
confini, osarono assaltare la Fortezza di Bosra dopo averle intimata la
resa; ma furono oppressi dalla moltitudine dei Siri e sarebbero periti
tutti se Caled non giungeva in aiuto con mille e cinquecento cavalli. Il
quale biasimo quella impresa, rimise l'eguaglianza nel conflitto, libero
il suo amico, il venerando Serjabil, che indarno invocava l'unita di Dio
e le promesse dell'appostolo. Dopo un breve riposo fecero i Musulmani le
loro abluzioni con una sabbia la quale suppli alle veci dell'acqua[258],
e Caled recito l'orazione della mattina prima che montassero a cavallo.
Il popolo di Bosra, confidando nelle proprie forze, aperse le porte,
ordino l'esercito nella pianura, e giuro di morire per la difesa della
religione. Ma una religion di pace non potea resistere a quel grido
forsennato: «alla battaglia! alla battaglia! Il paradiso! Il paradiso!»
che da ogni parte risonava fra le schiere de' Saraceni: il trambusto
della citta, il suono delle campane[259], le esclamazioni dei preti e
dei monaci raddoppiavano lo spavento e la confusione dei Cristiani. Non
perdettero gli Arabi che dugentotrenta uomini, e rimasero padroni del
campo di battaglia: sin per invitare l'aiuto del cielo, o quel della
terra, furon coperte le mura di Bosra con croci benedette, e con
bandiere consacrate. Romano, governatore di questa citta, aveva sin dai
primi momenti condotto a sommessione gli abitanti; deposto dal popolo,
che lo spregiava, ardeva di voglia di vendicarsi, e ne avea per
disgrazia i modi. In un abboccamento notturno che egli ebbe cogli
emissari di Caled gli avviso d'un passaggio fatto sotto la sua casa, il
quale si prolungava fuori della Piazza; il figlio del Califfo e cento
volontari si fidarono della parola di Romano, e con una fortunata
intrepidezza apersero una strada facile al rimanente de' Saraceni.
Poiche Caled ebbe determinato la servitu ed il tributo cui doveano
soggiacer gli abitanti, Romano, apostata o convertito, si die vanto
nell'assemblea popolare di quel tradimento cosi meritorio agli occhi
della nuova sua religione. «Io rinuncio, soggiunse egli, alla vostra
societa in questo Mondo e nell'altro: rinnego colui che fu crocifisso e
i suoi adoratori; eleggo Iddio per mio padrone, l'Islamismo per mia
religione, la Mecca per mio tempio, i Musulmani per miei fratelli, e
riconosco per mio profeta Maometto mandato sulla terra per guidarci alla
via della salute, e per glorificare la vera religione a dispetto degli
uomini che danno colleghi a Dio».

[A. D. 633]

Non era Bosra lontana da Damasco[260] se non quattro giornate, e la
brama di conquistarla animo gli Arabi ad assediare l'antica capitale
della Soria[261]. Posero campo a qualche distanza dalle mura fra i
boschetti e le fontane di quel dilettevole luogo[262]; e proposero a'
cittadini pieni di coraggio, e gia rinforzati da cinquemila Greci, la
solita alternativa di sommettersi al Maomettismo, al tributo, o alla
guerra. Nella decadenza del pari che nell'infanzia dell'arte militare,
anche i generali stessi hanno soventi volte offerto ed accettato
disfide[263]. Piu d'una lancia si ruppe nella pianura di Damasco, e alla
prima sortita degli assediati segnalossi Caled col suo valor personale.
Aveva gia dopo una zuffa ostinata abbattuto e fatto prigioniero un dei
campioni cristiani, che per la statura e l'intrepidezza era un
avversario degno di lui; nel tempo stesso prese un cavallo fresco
datogli dal governatore di Palmira, e corse frettoloso alla prima linea
del suo esercito: «Riposatevi un poco, gli disse Derar suo amico, e
permettetemi di fare le vostre veci: troppo vi siete stancato nella
lotta contro quel cane di cristiano.  Oh Derar, risposegli
l'istancabile Caled, ci riposeremo poi nel Mondo avvenire: chi fatica
oggi si riposera domani». Collo stesso ardore rispose alla disfida d'un
altro campione; lo batte e lo rovescio pure sulla polvere, e
indispettito pel rifiuto che fecero questi due prigionieri d'abbandonare
la propria religione ne fece gettar le teste nella citta. Dal cattivo
esito di molti fatti generali e particolari, furono obbligati gli
abitanti di Damasco di tenersi coperti dietro le mura. Un messaggiero
calato giu dai bastioni rientro nella citta colla promessa d'un potente
rinforzo che sarebbe giunto fra poco. Ne furon ben presto avvisati gli
Arabi dal tumulto di gioia suscitato da questa nuova. Dopo vari
dibattimenti risolvettero i generali di levare, o piuttosto sospendere,
l'assedio, sinche non avessero data battaglia alle forze
dell'imperatore. Volea Caled nella ritratta collocarsi al retroguardo,
cioe nel sito piu pericoloso; pur lo cedette modestamente ai desiderii
d'Abu-Obeidah: ma nel punto del maggior rischio volo in aiuto del suo
compagno fortemente stretto da seimila cavalieri, e da diecimila fanti
sortiti dalla citta, dei quali non rimase che un ben piccolo drappello
che andasse a raccontare a Damasco le circostanze della loro sconfitta.
Questa guerra diveniva assai rilevante per non esigere la riunione dei
Saraceni dispersi sulle frontiere della Soria, e della Palestina:
riferiro qui una delle lettere circolari inviate per questo oggetto ai
vari governatori, ed era diretta ad Amrou, quegli che soggiogo di poi
L'Egitto. «Nel nome di Dio misericordioso, Caled ad Amrou, salute e
felicita. Sappi che i Musulmani tuoi fratelli han fatto disegno di
trasferirsi in Aiznadin, ove sta un esercito di settantamila Greci, i
quali intendono di marciar contro di noi _per estinguere colla lor bocca
la luce di Dio: ma Dio conserva la sua luce a dispetto degli
infedeli_[264]. Tosto che questa lettera sara consegnata alle tue mani
vieni seguitato da coloro che sono con te ad Aiznadin, ove, se cosi
piace al massimo Iddio, ci troverai». Furono con gioia eseguiti gli
ordini di Caled, e i quarantacinquemila Musulmani, che arrivarono nello
stesso giorno e nello stesso luogo, attribuirono al favor della
Providenza gli effetti del loro zelo, e della loro prontezza.

Quattro anni dopo i trionfi della guerra persiana fu turbata la quiete
d'Eraclio e dell'impero da un nuovo nemico, e da una religione della
quale sentivano troppo i Cristiani d'oriente le conseguenze senza
comprenderne chiaramente i dogmi. L'invasion della Soria, la perdita di
Bosra, e l'assedio di Damasco risvegliarono l'imperatore nella sua
reggia di Costantinopoli o di Antiochia. Settantamila soldati, tanto
veterani che di nuova leva, si raccolsero in Hems, o Emesa, sotto gli
ordini di Werdan[265] suo generale, e queste squadre, quasi tutte
composte di cavalleria, potevano egualmente denominarsi Sire, Greche o
Romane; _Sire_ a cagion del luogo d'onde eran tratte, o del teatro della
guerra: _Greche_ per la religione, o la lingua del sovrano: _Romane_ per
la nobile denominazione profanata mai sempre dai successori di
Costantino. Werdan, montato sopra una mula bianca ornata di catene
d'oro, e circondato da bandiere e stendardi, attraversava la pianura di
Aiznadin, quando gli venne veduto un guerriero feroce e seminudo, che
andava a scoprire il nemico, ed era Derar guidato dal fanatismo del
secolo e della nazione, la quale ha forse troppo esagerato questo atto
di valore. Odio del cristianesimo, avidita di saccheggio, non curanza di
pericolo eran queste le passioni dominanti dell'ardito Saraceno; la
vista della morte non indeboliva mai la sua fiducia religiosa, mai non
ne turbava la tranquilla intrepidezza, e non potea nemmeno impedire le
naturali e facete arguzie della sua giovialita marziale; col coraggio e
colla prudenza riuscivano a bene le sue imprese piu disperate. Dopo aver
corsi innumerevoli rischi, dopo essere stato tre volte in balia degli
infedeli, supero tutti i pericoli, ed ebbe la sua parte nei guiderdoni
della conquista di Soria. Nella qual occasione resiste, ritirandosi,
all'assalto di trenta Romani che Werdan mando contro lui, e dopo averne
uccisi o scavalcati diecissette torno sano e salvo al campo dei
Musulmani, che ne applaudivano la prodezza. Avendolo il suo generale
gentilmente rimproverato della temerita che aveva dimostrata, egli se ne
scuso colla semplicita di un soldato. «Non io cominciai quell'assalto,
egli disse; vennero essi per prendermi, ed io avea timore che mi vedesse
Iddio volger le spalle agli infedeli. Ma daddovero io mi battea di buona
voglia, e sicuramente Iddio e venuto in mio soccorso. Senza la tema di
mancare ai vostri ordini non sarei tornato si presto, e veggo di qua che
coloro cadranno fra le nostre mani». Un Greco, venerando per la canizie,
si fece avanti in mezzo ai due eserciti, e offerse una pace che sarebbe
liberalmente pagata: dichiaro che se i Saraceni si ritiravano avrebbe
ogni soldato in dono un turbante, una veste, e una moneta d'oro, il
generale dieci vesti e cento monete d'oro, e cento vesti e mille monete
d'oro il Califfo. Un sogghigno disdegnoso fu la risposta di Caled. «Cani
di cristiani sapete gia quale alternativa vi si concede; sottomettetevi
al Corano, pagate un tributo, o venite a combattere. Noi ci dilettiamo
della guerra, e la preferiamo alla pace; abbiamo a schifo le vostre
misere limosine, poiche presto saremo padroni delle vostre ricchezze,
delle famiglie, e delle persone vostre». Con tutte queste sembianze di
dispregio, sentiva forte il pericolo in cui si trovavano i Musulmani.
Quei sudditi del Califfo che erano stati in Persia, e veduto avevano gli
eserciti di Cosroe, confessavano che mai non s'era presentato ai loro
sguardi un esercito piu formidabile. L'astuto Saraceno trasse dalla
superiorita del nemico l'argomento da riscaldare di piu il valor dei
soldati. «Voi vedete a fronte, egli disse, tutte congiunte le forze de'
Romani. Non vi rimane speranza di camparne; ma potete in un sol giorno
conquistare la Soria; l'evento dipende dalla disciplina e dalla pazienza
vostra. Riservate il vostro valore a questa sera. Le vittorie del
Profeta succedeano di sera». Il nemico attacco successivamente per due
volte, e sostenne Caled con calma e fermezza i dardi romani, e le
mormorazioni del suo esercito. Finalmente quando s'avvide essere omai
esinanite le forze e i turcassi de' nemici, diede il segnale della
carica, e della vittoria. Gli avanzi dell'esercito imperiale fuggirono
in Antiochia, in Cesarea, in Damasco, e si consolarono i Musulmani della
perdita di quattrocentosettanta uomini, ripensando d'aver mandato
all'inferno piu di cinquantamila infedeli. Difficil cosa sarebbe
valutare il bottino di quella giornata: si impadronirono i Saraceni di
gran quantita di bandiere, di croci, di catene d'oro e d'argento, di
pietre preziose e d'una immensa farragine di armature e di vestimenta di
gran valore. Si differi la generale distribuzion della preda sino al
tempo che sarebbe presa Damasco; ma di grande utilita furono le armi che
divennero nuovi istrumenti di vittoria. Si spedirono al Califfo queste
gloriose notizie, e le tribu Arabe, che apparivano le piu insensibili o
le piu avverse alla mission di Maometto, domandarono con grande ardore
la grazia di partecipare alle spoglie della Soria.

Il dolore, e la costernazione portarono tostamente a Damasco quei tristi
ragguagli, e dall'alto delle mura miravano gli abitanti il ritorno degli
eroi di Aiznadin. Amrou capitanando diecimila cavalieri formava la
vanguardia. Le schiere dei Saraceni venivano l'una dopo l'altra con un
apparato spaventevole, e nel retroguardo stava Caled preceduto dallo
stendardo dell'Aquila Nera. Il quale aveva all'attivita di Derar
affidato l'impegno di fare la ronda intorno la citta con duemila
cavalieri, di sgombrar la pianura e di intercettare i soccorsi, o le
lettere che si volessero mandare alla Piazza. Gli altri capitani Arabi
furono postati davanti le sette porte, e con nuovo vigore e nuova
fiducia l'assedio ricomincio. Nelle fortunate ma semplici fazioni de'
Saraceni, raro e che si scontri l'arte, la fatica e le macchine di
guerra de' Greci e de' Romani; colla persona de' guerrieri anziche colle
trinciere investivano una citta; si contentavano a respingere le sortite
degli assediati, avventuravano una sorpresa o un assalto, ovvero
aspettavano che la penuria, o qualche sedizione mettesse in lor balia
una Fortezza. Volea Damasco sottomettersi dopo la battaglia d'Aiznadin,
considerandola come una sentenza definitiva pronunciata contro
l'imperatore in vantaggio del Califfo; ma l'esempio e l'autorita di
Tommaso, nobile greco, che in una condizione privata divenne illustre
per la sua alleanza con Eraclio[266], le rendettero il coraggio. Dal
tumulto e dalla illuminazione notturna ebbero ad avvedersi gli
assedianti che la citta preparava una sortita per la punta del giorno, e
benche l'eroe cristiano fingesse di spregiare il fanatismo degli Arabi,
ricorse anch'esso agli spedienti d'una superstizione consimile. Fece
innalzare un gran Crocifisso davanti la porta principale alla vista de'
due eserciti, vennero in processione il Vescovo ed il Clero, e deposero
il Nuovo Testamento ai piedi dell'immagine di Gesu Cristo; e le due
parti furono secondo la rispettiva credenza edificate, o scandolezzate
da una orazione diretta al figlio di Dio, perche difendesse i suoi servi
e la verita della sua legge. Furiosi furono i combattimenti, e la
destrezza di Tommaso[267], il piu bravo degli arcieri, avea costata la
vita ai Saraceni piu prodi, quando una eroina valse finalmente a
vendicarne la morte. La moglie di Aban, che in quella guerra santa
accompagnava il marito, se lo strinse fra le braccia nel punto che
spirava per le sue ferite, dicendogli: «Beato te, beato te caro amico,
tu vai a raggiugnere il tuo padrone che ci aveva uniti, ed ora ci
separa. Io vendichero la tua morte, e faro quanto dipendera da me per
venire al luogo ove tu vai. D'ora innanzi nessun uomo piu mi tocchera,
perche mi sono consacrata al servigio di Dio». Senza mandar un gemito,
senza versare una lagrima lavo il cadavere dello sposo, e colle usate
cerimonie lo seppelli. Adempiuto che ella ebbe il tristo ufficio, vesti
le armi del marito, a maneggiar le quali s'era nel suo paese avvezzata,
e il suo intrepido braccio corse a cercare l'uccisore di Aban, che stava
combattendo nel piu forte della mischia. Col primo strale feri la mano
dell'alfiere di Tommaso, col secondo trapasso l'occhio al capitano, e i
Cristiani sbigottiti non videro piu ne il loro stendardo, ne il
generale. Nulla di meno non volle il generoso difensor di Damasco
ritrarsi al suo palazzo; gli fu curata la piaga sulle mura, continuo la
zuffa fino a sera, e i Siri stettero sotto le armi sino a giorno. Nel
piu fitto della notte un colpo della campana grande diede il segnale; si
spalancarono le porte, ognuna delle quali vomito uno sciame di guerrieri
che impetuosamente si scagliarono sul campo dei Saraceni addormentati.
Caled fu il primo a pigliar l'armi, e corse con quattrocento cavalli al
luogo del pericolo; a quest'uomo insensibile corsero le lagrime sul viso
quando esclamo: «oh Dio, che non dormi mai, getta un'occhiata su tuoi
servi, e non abbandonali in mano dei lor nemici». La presenza della
_Spada di Dio_ arresto il valore e il trionfo di Tommaso; non cosi tosto
ebbero conosciuto i Musulmani il pericolo, che tornarono alle loro file,
e caricarono ai fianchi ed a tergo gli assalitori. Dopo aver perduto
soldati a migliaia, il general cristiano si ritiro con un sospiro di
disperazione, e le macchine di guerra piantate sulle mura contennero i
Saraceni dall'inseguire.

[A. D. 634]

Dopo un assedio di settanta giorni[268] erano gia esauste le munizioni
probabilmente come il coraggio degli abitanti di Damasco: si che i piu
valorosi dei lor capitani piegarono alla legge della necessita. Nelle
diverse occasioni di pace e di guerra, aveano imparato a temere la
ferocia di Caled, e a rispettare l'affabilita e le virtu di Abu-Obeidah.
Cento deputati del clero e del popolo a mezza notte giunsero nella tenda
di quel rispettabile capitano, che urbanamente gli accolse, e li
congedo; riportarono in citta una convenzione scritta in cui, sulla fede
del compagno del Profeta, erasi stipulato che cesserebbero le ostilita,
che sarebbe libero agli abitanti di Damasco il ritirarsi con quanto
potessero portare con se delle loro robe; che i sudditi tributari del
Califfo continuerebbero a possedere le terre, e le case loro, e che
conserverebbero sette chiese. A queste condizioni vennero consegnati ad
Abu-Obeidah gli ostaggi piu ragguardevoli, non che la porta piu vicina
al suo campo; i suoi soldati ne imitarono la moderazione, ed egli gode
l'umile gratitudine del popolo da lui sottratto alla distruzione. Ma il
buon esito de' negoziati scemata avea la vigilanza della citta, e nel
punto stesso era stato preso d'assalto il quartiere opposto a quello per
cui entrava Obeidah. Da una fazione di cento Arabi era stata consegnata
la porta orientale a un nemico piu inflessibile: «non si da quartiere,
esclamo l'avido e sanguinario Caled, non si da quartiere ai nemici del
Signore». Le sue trombe squillarono, e il sangue cristiano inondo le vie
di Damasco. Quando arrivo alla chiesa di S. Maria, stupi di vedervi i
suoi compagni, e fu sdegnato dei loro atteggiamenti pacifici; pendean le
loro spade dal fianco, ed erano circondati da una folla di sacerdoti e
di monaci. Abu-Obeidah saluto il generale: «Iddio, gli disse, ha
consegnata la citta in mia mano per capitolazione, ed ha risparmiato ai
fedeli la fatica di combattere.  Ed io, rispose irritato Caled, non
sono io forse il luogotenente del comandante de' fedeli? non ho io presa
d'assalto la citta? Gli infedeli periranno di spada; piombate su loro.»
Correvano gli Arabi inumani, ed assetati di sangue, ad eseguire si
bramato comando, ed era rovinata Damasco se la bonta del cuore di
Obeidah non era sostenuta dalla autorita del grado, e dalla nobile di
lui fermezza. Si caccio fra i cittadini atterriti, e fra i piu
impazienti de' Barbari; e ingiunse loro, pel santo nome di Dio, di
rispettare la sua promessa, di frenare la furia, ed aspettare la
decisione del Consiglio. Si ritirarono i Capi nella chiesa di S. Maria,
e dopo un dibattito assai veemente si sottomise Caled, in qualche parte,
alla ragione e alla autorita d'un suo collega, il quale dimostro dover
esser sacra la capitolazione, utile ed onorevole ai Musulmani il
mantenere esattamente la parola, e che portando la diffidenza e la
disperazione alle altre citta della Soria, queste si difenderebbero con
una ostinazione che difficilmente si potrebbe superare. Fu convenuto
adunque di rimettere la spada nel fodero; che la parte di Damasco che si
era arresa ad Obeidah, da quel punto, godrebbe i vantaggi della
capitolazione[269]; e che finalmente alla prudenza e alla giustizia del
Califfo si rimetterebbe la decision dell'affare. La maggior parte degli
abitanti accetto la promessa data loro di tollerare la loro religione, e
si sottomise a un tributo. Erano in Damasco ventimila cristiani; ma il
prode Tommaso e i valorosi patriotti, che aveano combattuto sotto il suo
vessillo, preferirono la poverta, e l'esiglio. Sacerdoti e laici,
soldati e cittadini, donne e fanciulli formarono un numeroso campo in un
prato vicino alla citta; frettolosi e sbigottiti portarono cola le loro
cose di maggior pregio, e con dolorosi lamenti, o col silenzio della
disperazione, abbandonarono la terra natale, e le amene rive del Farfar.
Non valse lo spettacolo della loro miseria a commovere l'animo
inesorabile di Caled; contese egli agli abitanti di Damasco la proprieta
d'un magazzino di biada; si ingegno di privar la guarnigione dei
beneficii del trattato: con ripugnanza permise ai fuggiaschi d'armarsi
d'una spada, d'una lancia o d'un arco, e dichiaro aspramente che dopo
tre giorni potrebbono i suoi soldati inseguirli, e trattarli da nemici
de' Musulmani.

La passione d'un giovane Siro fu il compimento della rovina degli esuli
Damasceni. Un nobile cittadino di quella citta, nomato Giona[270], s'era
impalmato ad una giovanetta d'opulenta famiglia, appellata Eudossia;
avendo i parenti di questa differite le nozze, si indusse ella a fuggire
collo sposo prescelto. I due amanti subornarono con denaro i soldati che
nella notte guardavano la porta di Keisan. Giona, che passava il primo,
fu circondato da una truppa d'Arabi; esclamo in lingua greca: «L'uccello
e preso», e cosi diede avviso alla sua Bella di ritornarsene a Damasco.
Lo sciagurato Giona, tratto avanti a Caled, e minacciato di morte,
dichiaro che credeva in Dio solo, e in Maometto suo appostolo, e fino al
giorno del suo martirio adempie i doveri di un bravo e leale Musulmano.
Presa la citta, ando al monastero ove erasi ricoverata Eudossia: ma
costei avea dimenticato l'amante, non vedendo piu in lui che un apostata
cui ricevette con sommo dispregio. Preferi essa la sua religione alla
terra nativa, e Caled, sordo alla compassione, ma guidato in questo caso
dalla giustizia, ricuso di ritenere per forza un uomo, o una donna di
Damasco: per un articolo del Trattato, e per le provvidenze che esigeva
questo nuovo conquisto, dimoro Caled in Damasco per quattro giorni.
Conteggiando il tempo e la distanza avrebbe egli in tal occasione
perduto la smania delle stragi e delle rapine; ma s'arrese alle
importune istanze di Giona, che lo assicurava potersi ancora arrivare i
fuggitivi spossati di fatica. Gli insegui di fatto Caled con quattromila
cavalieri travestiti da cristiani Arabi. Non si fermava che pel momento
dell'orazione, e ben conoscevano le sue guide il paese. Per lungo spazio
di strada furon visibili le vestigia degli abitanti di Damasco; ma ad un
tratto disparvero; tuttavolta furono rincorati i Saraceni nelle lor
mosse dalla sicurezza avuta, che i fuggiaschi s'erano sperperati nelle
montagne, e che potrebbero raggiugnerli presto. Durarono stenti
eccessivi nel valicare le giogaie del Libano; ma l'indomabile ardor d'un
amante sostenne e conforto il coraggio di que' vecchi fanatici. Un
paesano di quel Cantone gli avviso, che l'imperatore avea mandato ai
fuorusciti un ordine di radere la costa del mare senza indugio, sulla
strada che conduceva a Costantinopoli, temendo per avventura che lo
spettacolo e il racconto dei loro patimenti avessero a scoraggiare i
soldati, e il popolo di Antiochia. Furon guidati i Saraceni attraverso
del territorio di Gabala[271] e di Laodicea scansando sempre le citta.
Continua era la pioggia, oscurissima la notte; solo una montagna gli
separava dai fuggitivi, e Caled, sempre inquieto per la sicurezza dei
suoi guerrieri, confidava al compagno i tristi presagi avuti in sogno;
ma dai primi raggi del giorno furono dissipati tutti i suoi timori.
Scorse davanti a se in una bella vallata le tende dei Cristiani scampati
da Damasco. Dopo aver consacrati alcuni istanti al riposo e
all'orazione, divise in quattro corpi la cavalleria; affido il primo al
suo caro Derar, e riservo l'ultimo per se; piombarono questi quattro
corpi un dopo l'altro sopra una moltitudine scompigliata, mal fornita
d'arme, e gia debellata dal dolore, e dalla fatica. Trattone un
prigioniero che ottenne perdono, e fu rimandato, ebbero i Musulmani la
soddisfazione di credere che nemmeno un cristiano, dell'uno o dell'altro
sesso, era campato dai colpi della loro scimitarra. Sparso era nel campo
l'oro e l'argento di Damasco: vi trovarono i vincitori piu di trecento
some d'abiti di seta, bastanti a vestire un esercito di Barbari. Cerco
Giona, e scoperse in mezzo alla strage, l'oggetto della sua costante
ricerca; ma l'ultimo atto della sua perfidia avea messo il colmo al
risentimento d'Eudossia, la quale facendo ogni suo potere per liberarsi
dall'odiose carezze di costui, si immerse un pugnale nel seno. Un'altra
donna, la vedova di Tommaso, creduta, non so se a torto o a ragione, la
figlia di Eraclio, fu pure salvata e rimandata senza riscatto; ma
solamente per disprezzo mostrossi tanto generoso Caled, ed un insolente
messaggio porto sino al trono de' Cesari le disfide dell'orgoglioso
Saraceno. Dopo aver fatto piu di centocinquanta miglia nella provincia
Romana, colla stessa rapidita e segretezza, se ne torno a Damasco. Omar
salendo al trono gli tolse il comando: ma se il Califfo biasimo la
temerita della impresa, lodo il vigore e la prudenza di lui
nell'eseguirla.

In un'altra occasione dimostrarono egualmente i vincitori di Damasco
come amassero, e come dispregiassero le ricchezze di questo Mondo.
Seppero che nella fiera di Abyla[272], la quale si faceva lungi trenta
miglia incirca della citta, concorrevano ogni anno le produzioni
naturali e quelle della industria di tutta la Soria, che una folla di
pellegrini andava, in que' giorni, a visitare la cella d'un santo
eremita, e che le nozze della figlia del governator di Tripoli doveano
rallegrare la festa del commercio e della superstizione. Abdallah,
figlio di Jaafar, santo e glorioso martire, prese l'incarico, guidando
cinquecento cavalieri, dell'utile e religiosa missione di spogliare
gl'infedeli. Nell'avvicinarsi alla fiera d'Abyla venne a sapere, non
senza inquietudine, che i Giudei e i Cristiani, i Greci e gli Armeni,
gli originali della Soria e gli abitanti dell'Egitto formavano una
truppa di diecimila uomini, e che la sposa era scortata da cinquemila
cavallieri. I Saraceni si fermarono: «Per me, disse Abdallah, non so
dare addietro; numerosi sono i nostri nemici, grandi i pericoli che
corriamo; ma luminoso e certo e il guiderdon che otterremo o in questo,
o nell'altro Mondo: ciascuno, a suo grado, vada avanti o si ritragga».
Nemmeno un Musulmano si ritiro. «Menateci, disse Abdallah al Cristiano
che gli serviva di guida, e vedrete che possono fare i compagni del
Profeta». I suoi soldati caricarono in cinque distaccamenti; ma dopo i
primi istanti di vantaggio che ebbero in questo impreveduto assalto,
furono circondati e quasi oppressi dal numero superior de' nemici; e la
loro brava gente fu paragonata al punto bianco che si vede sulla pelle
d'un cammello nero[273]. Sul tramontar del sole cadevano le armi dalle
lor mani per la fatica, ed eran sul punto d'essere precipitati nella
eternita, quando scorsero venir loro in faccia un nembo di polvere:
colpi le loro orecchie il grato suono del _tecbir_[274], e ben presto
videro lo stendardo di Caled, che con tutta la velocita dei cavalli
della sua soldatesca giungeva in aiuto. Il quale sbaraglio i battaglioni
cristiani, e senza cessar la strage li perseguito sino al fiume di
Tripoli. Rimasero abbandonate le ricchezze poste in mostra alla fiera,
il danaro portato per le provviste, la brillante pompa delle nozze, la
figlia del governatore, e quaranta donne del seguito. Frutta,
vittoaglie, mobili, argento, vasellame, gioielli, tutto fu tostamente
ammucchiato sulla schiena de' cavalli, degli asini e dei muli, e
tornarono i pii masnadieri in trionfo a Damasco. L'eremita dopo breve e
violenta discussione con Caled sulle rispettive religioni ricuso la
corona del martirio, e fu lasciato in vita soletto su quella scena di
eccidio e di desolazione.

[A. D. 635]

E la Soria[275] un dei paesi piu anticamente coltivati; merita essa
questa preferenza[276]. La vicinanza del mare e delle montagne,
l'abbondanza delle legne e dell'acqua, temperano l'ardor del clima, e
dalla fertilita del suolo deriva si gran quantita di sussistenze, che
n'e mirabilmente giovata la propagazione degli uomini e degli animali.
Dal secolo di Davide a quello d'Eraclio si coperse il paese di fiorenti
citta: ricchi e numerosi ne eran gli abitanti, e quantunque lentamente
devastata dal dispotismo e dalla superstizione, dopo le recenti calamita
della guerra persiana, poteva ancora la Soria essere un incentivo alla
rapacita delle ingorde tribu del deserto. Una pianura di dieci giornate,
che da Damasco si stende ad Aleppo e ad Antiochia, e innaffiata alla
parte di ponente dal tortuoso Oronte. Le vette del Libano, e
dell'anti-Libano le sovrastano da settentrione a mezzogiorno fra
l'Oronte e il mediterraneo, e in addietro si diede l'epiteto di
_concava_ (Coelesyria) ad una lunga e fertilissima valle cinta nella
medesima direzione da due catene di montagne coperte sempre di
neve[277]. Tra le citta indicate nella geografia e nella storia della
conquista di Soria, coi loro nomi greci e coi nomi orientali, si nota
Emesa o Hems, Eliopoli o Baalbek: la prima, metropoli della pianura, la
seconda, capitale della vallata. Sotto l'ultimo Cesare erano ben munite
e piene d'abitanti: ne risplendeano da lontano le torri: edifici
pubblici e privati occupavano un vasto terreno, e gran fama avevano i
cittadini pel coraggio od almen per l'orgoglio, per le ricchezze o
almeno per lusso. Al tempo del Paganesimo, Emesa ed Eliopoli adoravano
Baal ovvero il Sole; ma caduta la superstizione e la grandezza loro,
ebbero a provare una sorte molto diversa. Niun vestigio rimane del
tempio d'Emesa il quale, se si presta fede ai poeti, eguagliava in
altezza la cima del monto Libano[278], mentre le rovine di Baalbek,
ignote agli scrittori antichi, solleticano la curiosita e ottengono la
ammirazione de' viaggiatori Europei[279]. Il tempio e lungo dugento
piedi, largo cento: un doppio portico d'otto colonne adorna la facciata:
se ne contano quattordici da ogni lato, ed ogni colonna, formata di tre
pezzi di pietra o di marmo, ha quaranta piedi d'altezza. L'ordine
corintio che si osserva nelle proporzioni e negli ornamenti annunzia
l'architettura greca: ma poiche Baalbek non fu mai residenza d'un
monarca, si stenta a capire come la liberalita dei cittadini, o del
Corpo municipale abbian potuto sopperire alla spesa di costruzioni tanto
magnifiche[280]. Dopo la conquista di Damasco marciarono i Saraceni alla
volta di Eliopoli e di Emesa, ma non rivanghero particolarita di
sortite, e di combattimenti, dopo averle gia rappresentate in prospetto
sopra una scena piu vasta. Nella continuazion di questa guerra,
ottennero trionfi non solo colle armi ma anche colla politica; seppero
dividere i nemici con tregue particolari e di poca durata; avvezzarono i
popoli della Soria a paragonare i vantaggi della loro alleanza e i
pericoli dell'averli nemici; si addomesticarono colla lingua, colla
religione e colle costumanze loro, e vennero con segrete compre vuotando
i magazzini e gli arsenali delle citta cui voleano assediare. Vollero un
riscatto piu costoso dai piu ricchi e dai piu ostinati; alla sola
Calcide fu imposta la tassa di cinquemila oncie d'oro, d'altrettanto
d'argento, di duemila vesti di seta e della quantita di fichi e di ulive
che potesse essere portata da cinquemila asini. Osservarono per altro
scrupolosamente gli articoli delle tregue e delle capitolazioni, ed il
luogotenente del Califfo avendo promesso di non entrare nelle mura di
Baalbek, tenuta come prigioniera dalle sue armi, si rimase tranquillo
nella sua tenda sino a tanto che le fazioni che laceravano la citta
richiesero che un padrone straniero andasse a sedarle. In meno di due
anni si termino la conquista della pianura e della valle di Soria. Nulla
di meno ebbe a lagnarsi di lentezza il Califfo, e i Saraceni espiando i
lor falli con lagrime di pentimento e di rabbia, domandarono ad alta
voce d'esser condotti alle battaglie del Signore. In un fatto accaduto
poco tempo prima sotto le mura di Emesa, s'udi esclamare un giovane
Arabo, cugino di Caled: «Credo vedere le houris dagli occhi neri che mi
guardano; se una sola comparisce sulla terra tutti gli uomini
morirebbero d'amore. Ne scorgo una che ha un fazzoletto di seta verde, e
un cappello di pietre preziose; mi fa segno e mi chiama: vieni subito mi
dice, perche sono innamorata di te.» Cosi dicendo, si scaglio
furiosamente sui Cristiani, e spargeva per ogni parte la strage, quando
il governatore di Hems, che l'osservo, lo trafisse con una chiaverina.

[A. D. 636]

Era d'uopo ai Saraceni di tutto il valore ed entusiasmo loro per far
fronte alle forze dell'imperatore, il quale dalle tante perdite sofferte
aveva argomentato abbastanza che voleano i pirati del deserto
conquistare regolarmente, e conservare a se la Soria, e che in poco
tempo verrebbero a capo del lor disegno. Ottantamila soldati delle
province europee ed asiatiche furono mandati per mare e per terra ad
Antiochia e a Cesarea: sessantamila Arabi cristiani, della tribu di
Gassan, erano le soldatesche leggiere di quell'esercito, e lo
precedevano sotto la bandiera di Iabalah, l'ultimo de' loro principi:
avevano i Greci per massima: _che col diamante si tagliava meglio che in
altra guisa il diamante_. Non si espose Eraclio in persona ai rischi di
quella guerra: ma presuntuoso siccome egli era, o forse per mancanza di
coraggio, diede comando espresso di decidere in una sola giornata il
destino della provincia e di quella guerra. Gli abitanti della Soria
difendeano la causa di Roma e di Cristo; Nobili, cittadini, paesani
furono del pari irritati dalla ingiustizia, e dalla barbarie di un
esercito licenzioso che come sudditi li opprimeva, e li spregiava come
stranieri[281]. Aveano i Saraceni posto campo sotto le mura d'Emesa,
quando ebbero sentore di que' grandi apparecchi, e benche i capitani
fossero ben risoluti al combattere, raunarono consiglio di guerra:
voleva il pio Abu-Obeidah ricevere la corona del martirio in quel luogo
medesimo: ma fu saggio avviso di Caled il fare una ritratta onorevole
sulla frontiera della Palestina e dell'Arabia, ove potrebbe l'esercito
attendere il soccorso degli amici, e l'assalto degli infedeli. Un
corriere spedito a Medina ritorno prestamente colle benedizioni di Omar
e di Ali, colle preghiere delle vedove del Profeta, e con un rinforzo di
ottomila Musulmani. Questo piccolo drappello batte per via un
distaccamento dei Greci, e arrivando a Yermuk, ove erano accampati i
Saraceni, s'ebbero la lieta novella, che Caled avea gia sbaragliato e
disperso gli Arabi cristiani della tribu di Gassan. Nei dintorni di
Bosra cadono a torrenti della montagna di Hermon le acque sulla pianura
di _Decapoli_, ossia delle dieci citta, e d'Hieromax, di cui si altero
il nome cangiandolo in quello di Yermuk dopo un breve corso si perde nel
lago di Tiberiade.[282] Le sue sponde mal conosciute furono allora
illustrate da lunga e sanguinosa battaglia. In quella gran circostanza
dalla voce pubblica, e dalla modestia di Abu-Obeidah fu renduto il
comando al Musulmano piu degno. Caled si colloco sulla fronte
dell'esercito; alle spalle pose il suo collega, acciocche i Musulmani,
se mai fossero tentati a fuggire, fossero arrestati dal suo aspetto
venerando e dalla vista della bandiera gialla, che Maometto avea
spiegata avanti le mura di Chaibar. Stava nell'ultima linea la sorella
di Derar e le donne arabe che s'erano coscritte per quella santa guerra,
che sapeano trattare l'arco e la lancia, e che in un momento di
cattivita aveano difesa contro gli incirconcisi la verecondia loro e la
religione[283]. L'arringa dei generali fu breve, ma energica. «Avete in
faccia il paradiso, alle spalle il diavolo e il fuoco dell'inferno».
Nondimeno fu tanto impetuosa la carica della cavalleria romana che ne fu
rotta l'ala destra degli Arabi, e separata dal centro. La quale per tre
volte s'indietreggio alla rinfusa, e tre volte fu riordinata dai
rimproveri e dai colpi delle donne. Negli intervalli dell'azione,
Abu-Obeidah visitava le tende dei confratelli, ne prolungava il riposo
recitando in una volta due delle cinque orazioni quotidiane, ne curava
le ferite di propria mano, e li confortava colla riflessione, che gli
infedeli che partecipavano ai loro mali non participerebbero alla loro
ricompensa. Quattro mila e trenta Musulmani furono seppelliti sul campo
di battaglia, e la destrezza degli arcieri Armeni procaccio a settecento
Arabi la gloria di perdere un occhio nell'esercizio di quel religioso
dovere. Confessarono i veterani della guerra di Soria non aver mai
veduto azione cosi terribile, ed il cui esito fosse si lungo tempo
incerto; ma non ve n'ebbe altresi veruna piu decisiva di quella; Greci e
Siri a migliaia caddero sotto la spada degli Arabi; gran numero di
fuggitivi fu dopo la vittoria trucidato pei boschi, e nelle montagne.
Parecchi altri, che perdettero il guado, annegarono nell'acqua
dell'Yermuk, e, qualunque sia l'esagerazione dei Musulmani[284], dagli
autori cristiani si confessa che il cielo li puni in maniera ben
sanguinosa dei loro peccati[285]. Manuele che comandava i Romani fu
ucciso a Damasco, dove si ricovero nel monastero del monte Sinai.
Jabalah, esigliato dalla Corte di Bisanzio, pianse cola i costumi
dell'Arabia da lui abbandonati, e la sciagura d'aver preferito la causa
de' Cristiani[286]. Altra volta era stato propenso all'Islamismo; ma in
un pellegrinaggio alla Mecca, essendosi trasportato a percuotere un suo
concittadino, avea presa la fuga per salvarsi dall'imparziale e severa
giustizia del Califfo. I Saraceni vittoriosi passarono un mese a Damasco
nella quiete e nei sollazzi: la division del bottino fu rimessa alla
prudenza di Abu-Obeidah. Ogni soldato ebbe una parte per se, ed una pel
suo cavallo, ed ai nobili corsieri di razza araba fu riservata doppia
porzione.

[A. D. 637]

Dopo la battaglia di Yermuk non si vide piu comparire l'esercito romano,
e furono arbitri i Saraceni di scegliere quella delle citta munite della
Soria volessero prima attaccare. Chiesero al Califfo se marciar
dovessero verso Cesarea o Gerusalemme, ed a seconda della risposta di
Ali fu messo subitamente l'assedio a quest'ultima citta. Agli occhi di
un profano era Gerusalemme la prima o la seconda capitale della
Palestina: ma considerata come il tempio della Terra Santa, consacrata
dalle rivelazioni di Mose, di Gesu, e dello stesso Maometto, era, dopo
la Mecca e Medina, l'oggetto di venerazione e delle peregrinazioni dei
Musulmani devoti[287]. Il figlio di Abu-Sophian fu spedito con
cinquemila Arabi a tentare da prima di insignorirsi della Piazza per
sorpresa o con un trattato; ma nell'undecimo giorno fu investita da
tutto l'esercito di Abu-Obeidah; il quale fece al comandante e al popolo
di Elia[288] la solita intimazione: «Salute e felicita, diss'egli, a
coloro che seguono la via retta. Noi ve lo comandiamo: dichiarate che
non vi ha che un Dio, e che Maometto e il suo appostolo. Se non lo fate,
consentite a pagare un tributo e ad essere nostri sudditi; altrimenti io
condurro contro di voi una gente che apprezza piu la morte, che voi il
vino e la carne di porco; e non vi lascero, se piace a Dio, che dopo
avere sterminato quanti combatteranno con voi, e ridotti a schiavitu i
vostri figli». La citta per ogni parte era difesa da valli profonde e da
rupi scoscese: dopo l'invasion della Soria erano state accuratamente
restaurate le mura e le torri; essendosi fermati in quella Piazza, che
non era molto lontana, i piu prodi dei guerrieri campati dall'eccidio
d'Yermuk, questi, non men che la difesa del santo sepolcro[289], doveano
accendere nell'anima di tutti quelli che riempieano la citta qualche
scintilla dell'entusiasmo, onde era infiammato lo spirito de' Saraceni.
Quattro mesi duro l'assedio di Gerusalemme; ogni giorno fu segnato da
qualche sortita o da qualche assalto: le macchine degli assediati
molestarono costantemente i nemici dall'alto delle mura, e fu ancora
agli Arabi piu funesto il rigore del verno. Cedettero finalmente i
Cristiani alla perseveranza dei Musulmani. Il Patriarca Sofronio si
affaccio sulle mura, e, servendosi dell'organo di un interprete, domando
un abboccamento. Dopo avere indarno tentato di distogliere il
luogotenente del Califfo dal suo empio disegno, chiese in nome del
popolo una capitolazione vantaggiosa, e ne propose gli articoli con
questa clausola insolita, che l'autorita e la presenza di Omar sarebbero
mallevadori della esecuzione. Fu discussa la cosa nel consiglio di
Medina: la santita del sito, e l'opinione di Ali determinarono il
Califfo ad appagare in questo proposito i voti dei soldati propri e de'
nemici, e la semplicita che dimostro in questo viaggio e notabile piu
che mai lo fosse tutta la pompa dell'orgoglio e della tirannide. Il
vincitor della Persia e della Soria sedeva sopra un cammello di pelo
rosso, il quale era altresi caricato d'un sacco di biada, d'un altro
sacco di datteri, d'un piatto di legno, e d'un otricello di cuoio pieno
di acqua. Quando si fermava, erano invitati tutti quelli che lo
accompagnavano, senza far distinzione alcuna, a partecipare
del suo pasto frugale che egli consacrava con orazioni e con
un'esortazione[290]. Nel tempo stesso durante questa spedizione, o
pellegrinaggio, esercitava i suoi poteri amministrando la giustizia:
frenava la licenziosa poligamia degli Arabi; reprimeva le estorsioni e
le crudelta che usavansi verso i tributari; e per punire i Saraceni del
troppo lusso, levava loro di dosso le ricche vesti di seta, e
stropicciava loro la faccia nel fango. Come scorse da lungi Gerusalemme
esclamo ad alta voce: «Dio e vittorioso. Signore agevolateci questa
conquista;» e dopo avere alzata la sua tenda, fatta di rozza stoffa,
placidamente s'assise per terra. Segnata che ebbe egli la capitolazione,
entro in citta senza cautele e senza timori, e converso urbanamente col
Patriarca intorno le antichita religiose della sua chiesa[291]. Sofronio
si prostro davanti al nuovo padrone dicendo in suo segreto, colle parole
di Daniele: «L'abbominazione della desolazione sta nel Luogo
Santo[292]». Si scontrarono insieme nella chiesa della Risurrezione
all'ora della preghiera: ma non volle il Califfo far quivi le sue
divozioni, e si contento di orare sui gradini della chiesa di
Costantino. Ragguaglio il Patriarca del prudente motivo che lo aveva
determinato: «Se mi fossi arreso alle istanze vostre, gli disse, sarebbe
avvenuto che col pretesto di imitare il mio esempio avrebbero un giorno
i Musulmani rotto gli articoli del trattato»; ordino che si edificasse
una Moschea[293] sul terreno per l'addietro occupato dal tempio di
Salomone; e nei dieci giorni che passo a Gerusalemme, pose ordine anche
per l'avvenire a cio che per l'amministrazione della Soria si conveniva.
Potea Medina temere non fosse il Califfo trattenuto dalla santita di
Gerusalemme, o dalla vaghezza di Damasco; ma tosto egli sbandi ogni
inquietudine ritornando spontaneamente al sepolcro dell'appostolo[294].

[A. D. 638]

Formo il Califfo due corpi d'esercito per condurre a termine la
conquista del rimanente della Soria; un distaccamento scelto fu lasciato
nel campo della Palestina sotto gli ordini d'Amrou e d'Yezid, mentre
Abu-Obeidah e Caled, capitanando lo stuolo piu considerevole, marciavano
di bel nuovo alla volta del settentrione per impadronirsi d'Antiochia e
di Aleppo; quest'ultima citta, la Berea de' Greci, non aveva ancora la
celebrita d'una capitale, e colla volontaria loro sommissione, non che
per la miseria, ebbero gli abitanti la sorte di riscattare, a condizioni
moderate, colla vita la liberta della loro religione. Il castello
d'Aleppo[295], separato dalla Piazza, si ergeva sopra un'alta collina
formata dalla mano degli uomini; i fianchi di quella altura, quasi
perpendicolare, erano guerniti di pietre da taglio, e si poteva empiere
totalmente la fossa coll'acqua delle vicine sorgenti. La guarnigione
dopo aver perduto tremila uomini, avea tuttavolta modo di difendersi, e
il Capo ereditario, il prode Youkinna, aveva ammazzato suo fratello, un
santo monaco, perche avea pronunziata la parola di pace. Rimase morto o
ferito gran numero di Saraceni durante quell'assedio che duro quattro o
cinque mesi, e che fu il piu penoso di tutti gli assedi della guerra
siriaca; gli altri si ritrassero in distanza d'un miglio dalla Piazza,
ma senza poter deludere la vigilanza di Youkinna; ne venne pure fatto ai
medesimi di sbigottire i Cristiani colla morte di trecento prigionieri
cui decapitarono sotto le mura del castello. Primamente dal silenzio,
poi dalle lettere d'Abu-Obeidah comprese il Califfo essere ormai sfinita
la pazienza delle sue soldatesche, ed aver esse omai perduta ogni
speranza di prendere quella Fortezza. «Io partecipo co' miei affetti,
gli rispose Omar, a tutte le vicende vostre, ma non posso assolutamente
permettervi di levar l'assedio del castello. La ritirata vostra
scemarebbe la fama delle nostre armi, e darebbe coraggio agli infedeli
di piombare sopra di voi da ogni lato: rimanete davanti Aleppo, fino a
tanto che Iddio decida dell'evento, e la vostra cavalleria vada
foraggiando nel circondario». Alcuni volontari di tutte le tribu
dell'Arabia, giunti al campo sopra cavalli o cammelli, crebbero forza
alle esortazioni. Era con essi certo Damete, guerriero di servile
estrazione, ma di figura gigantesca e d'animo intrepido. Nel giorno
quarantesimosettimo di servigio chiese trenta uomini con cui sorprendere
il castello. Caled, che lo conosceva, commendo il suo disegno, ed
Abu-Obeidah avverti i suoi fratelli di non avere dispregio per la
nascita di Damete, e protesto che se potesse abbandonare gli affari
pubblici, di buon grado avrebbe militato sotto gli ordini dello schiavo.
Per mascherare l'impresa ideata, finsero i Saraceni di ritirarsi
trasportando il campo lungi una lega incirca da Aleppo. I trenta
avventurieri stavano in imboscata a pie del colle, e Damete finalmente
si procaccio le notizie che bramava, ma non senza andare nelle furie
contro l'ignoranza de' suoi prigionieri greci. «Maladetti da Dio questi
cani! esclamava l'ignorante Arabo: che strano e barbaro linguaggio e
quello che parlano!» Nel piu fitto della notte scalo l'altura che egli
aveva attentamente visitata dal lato piu accessibile, sia che in quella
parte fossero piu degradate le pietre, sia che il pendio fosse piu
declive, o men vigilante la guardia. Sette de' suoi compagni piu robusti
salirono sulle spalle gli uni degli altri, e lo schiavo gigantesco
sosteneva sopra il suo largo e nervoso dosso il peso di tutta la
colonna. I piu elevati potevano aggrapparsi alla parte inferiore dei
muri. Vi si arrampicarono finalmente, pugnalarono alla sordina le
sentinelle e le gettarono abbasso dalla Fortezza; ed i trenta guerrieri
ripetendo questa pia giaculatoria, «Appostolo di Dio aiutateci e
salvateci,» furon successivamente tirati sul muro, merce delle lunghe
tele de' lor turbanti. Damete ando cautamente a spiare il palazzo del
governatore, che con romorose allegrie festeggiava la ritirata del
nemico: e ritornato ai suoi compagni assali dalla parte interna
l'ingresso del castello. La sua piccola squadra abbatte la guardia,
sgombro la porta, calo abbasso il ponte levatoio, e difese questo
angusto passaggio sino all'arrivo di Caled, che, sul far del giorno,
venne a trarlo di pericolo, e ad assicurare la sua conquista. Il bravo
Joukinna, che s'era dato a conoscere per un nemico si formidabile,
divenne un utile e zelante proselita; e il general dei Saraceni dimostro
i riguardi che avea pel merito, in qualunque condizione lo trovasse,
rimanendo coll'esercito in Aleppo, sin che non fu guarito Damete delle
sue onorate ferite. Era tuttavia coperta la capitale della Soria dal
castello di Aazaz, e dal ponte di ferro dell'Oronte. Ma perduti quei
posti di gran momento, e sconfitto l'ultimo esercito Romano,
Antiochia[296], ammollita dal lusso, tremo e si sottomise con un
riscatto di trecentomila pezze d'oro, e fu salva dalla distruzione; ma
quella citta, soggiorno un tempo dei successori d'Alessandro, sede del
governo romano in Oriente, decorata da Cesare coi titoli di citta
libera, santa e vergine, altro non fu poi sotto il giogo dei Califfi che
citta di provincia e di secondo ordine[297].

[A. D. 638]

Nella vita d'Eraclio si vede che dall'obbrobrio, e dalla debolezza dei
primi e degli ultimi anni della sua amministrazione fu oscurata la
gloria del trionfo della guerra persiana. Allorche i successori di
Maometto si armarono contro di lui per l'onore della propria religione,
egli si senti gelare alla prospettiva degli stenti e dei pericoli
innumerabili in cui si sarebbe ingolfato: per natura indolente, non
trovava piu in una inferma vecchiaia il modo di sollevarsi ad un secondo
sforzo. Per un sentimento di vergogna, e per la sollecitazione dei Siri
fu impedito dall'allontanarsi, sin nel primo momento, dal teatro della
guerra; ma piu non vivea l'eroe, e puossi in qualche modo attribuire
all'assenza o al cattivo procedere del sovrano la perdita di Damasco e
di Gerusalemme, non che le sanguinose giornate di Aiznadin, e d'Yermuk.
In vece di difendere il sepolcro di Cristo, impelago la Chiesa e lo
Stato in una controversia metafisica[298] sopra l'unita della volonta; e
mentre dava la corona al figlio, avuto della seconda moglie, si lasciava
tranquillamente spogliare della porzion piu preziosa del retaggio, che
egli assegnava ai suoi figli. Prostrato a terra nella cattedrale di
Antiochia, al cospetto dei vescovi ed ai piedi del Crocifisso, pianse i
suoi peccati e quelli del popolo suo, ed insegno al Mondo essere inutile
e forse empia cosa l'opporsi al decreto di Dio. Erano di fatto i
Saraceni come invincibili, poiche considerati erano per tali; e poteva
la disfatta di Youkinna, il suo falso pentimento, e le tante sue
perfidie giustificare i sospetti dell'imperatore, il quale si credeva
accerchiato da traditori ed appostati pronti a consegnar la sua persona
e l'impero in mano dei nemici di Cristo. Offuscato in mente
dall'avversita e dalla superstizione, si abbandono al terrore di sogni e
di presagi nei quali parvegli vedere enunciata la caduta della sua
corona; e dato alla Soria un eterno addio, salpo con un seguito poco
numeroso sciogliendo i sudditi dal giuramento di fedelta[299].
Costantino, suo figlio primogenito, comandava quarantamila uomini in
Cesarea, sede dell'amministrazion civile delle tre province della
Palestina. Ma i suoi particolari interessi lo chiamavano alla Corte di
Bisanzio; e dopo la fuga del padre s'avvide che mal potea resistere alle
forze congiunte del Califfo. La sua vanguardia fu intrepidamente
assalita da trecento Arabi, e da mille Schiavi negri, i quali nel cuor
del verno aveano superate le nevi del Libano, e furon ben tosto seguiti
dagli squadroni di Caled. I Saraceni che stavano in Antiochia e in
Gerusalemme arrivarono dal settentrione e dal mezzogiorno lungo la costa
marittima, e si ricongiunsero sotto le mura delle citta della Fenicia.
Tripoli e Tiro furono consegnate per tradimento, e da un navile di
cinquanta bastimenti da trasporto, che senza diffidare entravano nei
porti allora dal nemico occupati, ebbero i Musulmani un utile rinforzo
d'armi e di munizioni: ben presto ebber fine le loro fatiche per
l'inaspettata resa di Cesarea. Il figlio d'Eraclio s'era imbarcato nella
notte[300], e, vedendosi abbandonati, comperarono i cittadini il perdono
al prezzo di dugentomila pezze d'oro. Le altre citta della provincia
Ramlah, Tolomeide o Acri, Sichem o Neapoli, Gaza, Ascalona, Berita,
Sidone, Gabala, Laodicea, Apamea e Jerapoli, non osarono lungamente
resistere ai voleri del conquistatore; e la Soria piego il collo sotto
lo scettro dei Califfi, sette secoli dopo il tempo in cui Pompeo ne
privo l'ultimo dei re Macedoni[301].

[A. D. 633-639]

Gli assedi, e le fazioni di sei campagne avean costata la vita a
migliaia di Musulmani. Morivan come martiri ebbri di gloria e di
allegrezza, e da queste parole d'un giovanetto Arabo, che per l'ultima
volta abbracciava la madre e la sorella, si puo conoscere la semplicita
della lor fede. «Non gia, disse loro, le squisitezze della Soria, e le
gioie passeggere di questo Mondo m'hanno indotto a consacrare la vita
per la causa della religione; voglio impetrare il favor di Dio, e del
suo appostolo: ho udito dire da un compagno del Profeta, che le anime
dei martiri saranno alloggiate nel gozzo degli uccelli verdi che
mangiano le frutta del paradiso, e che bevono l'acqua delle sue
correnti. Addio: ci rivedremo fra i boschetti, e presso le fontane che
Dio riserva a' suoi eletti». Quei fedeli che cadeano in balia del nemico
aveano occasione di esercitare la costanza men forte, ma piu difficile,
e fu applaudito il cugino di Maometto, il quale, dopo tre giorni
d'astinenza, ricuso il vino e il maiale offertogli dalla malizia degli
infedeli per unico nudrimento. La debolezza di parecchi Musulmani, meno
coraggiosi, diveniva soggetto di disperazione per quegli implacabili
fanatici, e il padre di Amer deploro in tuono patetico l'apostasia e la
dannazione del figlio, che avea rinunciato alle promesse di Dio e alla
intercessione del Profeta, per occupare un giorno fra i sacerdoti e i
diaconi i piu profondi abissi dell'inferno. I piu fortunati degli Arabi
che sopravvissero alla guerra, perseverando nella fede, furono
preservati merce dell'accortezza de' loro capitani dal pericolo di far
abuso della loro prosperita. Abu-Obeidah non lascio alle sue truppe che
tre giorni di riposo, e, allontanandoli dal contagio de' costumi di
Antiochia assicuro il Califfo, che solo poteano i rigori della poverta e
della fatica mantenerli nella religione e nella virtu. Ma la virtu
d'Omar si austera per lui, era indulgente e dolce pe' suoi fratelli.
Dopo aver pagato al suo luogotenente un giusto tributo d'elogi e di
azioni di grazia, concedette una lagrima alla compassione, e sedutosi in
terra scrisse una lettera ad Obeidah, rinfacciandogli amorevolmente la
troppa severita. «Iddio, dissegli il successor del Profeta, non ha
interdetto l'uso delle buone cose di questo Mondo ai fedeli, ed a coloro
che han fatte opere buone; pero avreste dovuto concedere piu riposo alle
vostre soldatesche, e lasciare che godessero i sollievi che offre il
paese in cui siete. I Saraceni, che non han famiglia in Arabia, possono
maritarsi in Soria, e ognun d'essi e padrone di comperarsi le schiave di
cui abbisogna». Eran gia disposti i vincitori a usare ed abusare di
queste permissioni aggradevoli: ma l'anno del loro trionfo fu guasto da
una mortalita d'uomini o di animali, per cui perirono in Soria
venticinquemila Saraceni. Ebbero i Cristiani a piangere Obeidah: ma i
suoi fratelli rammentarono esser lui uno dei dieci eletti che il Profeta
avea nominati eredi del suo paradiso[302]. Caled visse ancora tre anni,
e si mostra nei contorni di Emesa la tomba della _Spada di Dio_. Il suo
valore, da cui i Califfi riconoscono il loro impero nella Soria e
nell'Arabia, si rafforzava coll'opinione che aveva, che la Providenza
avesse una cura particolare di lui; e sinche porto una cappa benedetta
da Maometto si credette invulnerabile in mezzo ai dardi degli infedeli.

[A. D. 639-655]

Ai Musulmani, che morirono in Soria dopo la conquista, succedettero i
loro figli o concittadini; quel paese divenne la residenza e il sostegno
della casa d'Ommiyah; e le entrate, le soldatesche e le navi di un regno
si potente furono impiegate ad allargare per ogni lato l'impero de'
Califfi. Sprezzavasi dai Saraceni cio che e superfluo nella gloria, e
rade volte degnano i loro storici indicare le minori conquiste che si
perdono nella luce e nella rapidita della lor vittoriosa carriera. Al
nort della Soria passarono il monte Tauro, soggiogarono la provincia di
Cilicia e Tarso la capitale, antico monumento dei re d'Assiria. Giunti
al di la d'una seconda giogaia di quelle montagne, diffusero il fuoco
della guerra, anzi che la face della religione, sino alle coste
dell'Eussino, e ai dintorni di Costantinopoli. Dalla parte _d'oriente_
s'innoltrarono fino alle sorgenti dell'Eufrate e del Tigri[303]. I
limiti si lungo tempo contestati di Roma e della Persia sparirono per
sempre; Edessa, Amida, Dara e Nisibi, videro rase quelle mura che aveano
durato contro l'armi e le macchine di Sapore e di Nushirvan, e nulla
valsero la lettera di Gesu Cristo[304], ne l'impronta della sua figura
nella santa citta d'Abgara in faccia ad un conquistatore infedele. Dal
mare e confinata la Soria all'_occidente_, e la rovina di Aredo,
isoletta o penisola sulla costa, non avvenne che dieci anni dopo. Ma i
colli del Libano erano adombrati d'alberi atti a costruzione; il
commercio della Fenicia dava una moltitudine di marinai, e gli Arabi
poterono allestire ed armare un naviglio di mille e settecento barche,
le quali fecero fuggire i navigli dell'impero dagli scogli della
Panfilia sino all'Ellesponto. L'imperatore, nipote di Eraclio, prima del
combattimento era stato vinto da un sogno e da un giuoco di parole[305].
Rimasero i Saraceni signori del Mediterraneo, e vennero saccheggiando
successivamente le isole di Cipro, di Rodi, e delle Cicladi. Tre secoli
avanti l'Era cristiana, il memorando ed inutile assedio di Rodi[306],
fatto da Demetrio, aveva dato a quella repubblica soggetto e materia
d'un trofeo: erasi da lei in un ingresso del porto collocata una statua
colossale d'Apollo, ossia del Sole, nobile monumento della liberta e
dell'arti della Grecia alto settanta cubiti. Il colosso di Rodi
sussisteva da cinquantasei anni, quando fu atterrato da un tremuoto;
l'enorme suo tronco e i vasti suoi brani restarono sparsi per otto
secoli sul terreno, e furono sovente descritti come una delle maraviglie
del Mondo antico. I Saraceni ne raccolsero i frantumi e gli vendettero a
un mercadante Ebreo di Edessa; il quale, e fama, vi trovo tanto rame per
caricar novecento cammelli; peso che par ben considerabile anche quando
vi fossero comprese le cento figure colossali[307] e le tremila statue,
che decoravano la citta del Sole nei suoi giorni di prosperita.

III. Fa mestieri, per ispiegare la storia del conquisto d'Egitto,
ragionare alquanto sul carattere del vincitore. Amrou, uno dei primari
Saraceni nel tempo in cui l'ardire e l'entusiasmo esaltavano sopra se
stesso l'ultimo dei Musulmani, avea sortito natali abbietti ad un tempo
ed illustri. Era nato da una celebre prostituta la quale, dei cinque
Koreishiti che accoglieva in casa, non seppe dire qual fosse il padre di
questo fanciullo; ma per la rassomiglianza delle fattezze lo attribui ad
Aasi il men giovine de' suoi amanti[308]. Amrou dal suo brio giovanile
si lascio dare in preda alle passioni e ai pregiudizi della famiglia:
esercito il suo ingegno poetico in versi satirici contro la persona e la
dottrina di Maometto; la fazione allor dominante impiego la sua
accortezza contro gli esuli, per motivo di religione, rifuggiti alla
Corte del re di Etiopia[309]. Ma egli ritorno dalla sua ambasciata
addetto secretamente all'Islamismo; la ragione ovver l'interesse lo
determinarono ad abbandonare il culto degli idoli: scampo dalla Mecca
col suo amico Caled, e il Profeta di Medina ebbe il piacere
d'abbracciare nel punto medesimo i due campioni piu intrepidi della sua
causa. Amrou, che mostrava gran desiderio di comandare gli eserciti de'
fedeli, fu rimbrottato da Omar che lo consiglio a non cercare autorita e
dominio, poiche l'uomo che oggi e suddito puo domani essere principe.
Per altro non trascurarono il suo merito i due primi successori
dell'appostolo, e alla sua prodezza furon debitori dei conquisti della
Palestina: egli in tutte le battaglie, e negli assedi della Soria diede
a divedere congiunta la calma di un generale al valore di un ardente
soldato. In uno de' suoi viaggi a Medina se gli mostro voglioso il
Califfo di veder la spada che aveva mietuto tante teste cristiane. Il
figlio di Aasi gli presenta una scimitarra cortissima che nulla avea di
singolare, e accortosi della sorpresa di Omar. «Oime, gli disse il
modesto Saraceno, anche la spada senza il braccio del suo padrone
sovrano non e piu tagliente, ne piu pesante della spada del poeta
Pharezdak[310].» Dopo il conquisto dell'Egitto la gelosia indusse il
califfo Othmano a richiamare Amrou; ma nelle turbolenze sopravvenute
pote il suo ardore nel dimostrarsi capitano, uom d'alto affare, e
oratore trarlo ben presto dalla classe de' privati. Al potente suo
aiuto, sia nei consigli, sia nell'esercito andarono debitori gli Ommiadi
della assodata loro grandezza. Moawiyah, per gratitudine, restitui il
governo e l'amministrazione delle rendite pubbliche dell'Egitto a un
amico fedele, che da se stesso erasi sollevato dalla condizione di
semplice suddito, e Amrou termino i suoi giorni nel palazzo e nella
citta che avea fondato sulle sponde del Nilo. Gli Arabi citano come un
modello d'eloquenza e di sapienza il discorso che fece ai figli nel
letto di morte; deploro i trascorsi della sua gioventu: ma per poco che
gli rimanesse della vanita di poeta[311], pote esagerare volontieri il
veleno e il pericolo delle sue vecchie satire contro l'Islamismo.

[A. D. 638]

Accampato era Amrou nella Palestina, quando avendo carpita per sorpresa
la permission del Califfo, o forse anche senza aspettarla, s'incammino a
conquistare l'Egitto[312]. Il magnanimo Omar confidava in Dio e nelle
sue armi che crollato avevano i troni di Cosroe e di Cesare: ma ponendo
a confronto il debole esercito Musulmano colla grandezza della impresa,
si penti dell'imprudenza sua, e diede ascolto ai timidi compagni.
L'orgoglio e la potenza degli antichi Faraoni erano idee familiari ai
lettori del Corano, e appena avean bastato prodigi dieci volte rinnovati
a condurre ad effetto, non la vittoria, ma la fuga di seicentomila figli
di Israele. Aveva l'Egitto gran numero di citta popolatissime e forti:
il Nilo solo coi tanti suoi rami formava una barriera insuperabile, e
doveano i Romani ostinatamente difendere il granaio della capitale
dell'impero. In questa angustia si rimise il Califfo alla decision della
sorte, o, secondo il suo avviso, a quella della providenza. Era partito
da Gaza l'intrepido Amrou e marciava verso l'Egitto con quattromila
Arabi solamente, quando fu raggiunto dal messo di Omar. «Se siete ancora
in Soria, diceva la lettera equivoca del Califfo, ritiratevi tostamente,
ma se all'arrivo del corriere toccate gia la frontiera d'Egitto,
inoltrate pure francamente, e fidatevi nell'aiuto di Dio e de' vostri
fratelli». Dalla esperienza, o piuttosto da' segreti avvisi, imparato
aveva Amrou a diffidare della stabilita delle risoluzioni delle Corti, e
continuo la sua strada fino a tanto che si trovo sul territorio
d'Egitto. Rauno allora i suoi ufficiali, ruppe il suggello, lesse il
foglio, e dopo avere con gravita domandato che nome avesse e qual fosse
il luogo dov'era, protesto piena sommessione agli ordini del Califfo.
Dopo un assedio di trenta giorni si insignori di Farmah, ossia Pelusio,
e l'acquisto di questa citta, nomata con ragione la chiave dell'Egitto,
gli aperse l'ingresso del paese sino alle rovine d'Eliopoli in vicinanza
dell'odierna citta del Cairo.

Sulla sponda occidentale del Nilo, poco lungi dalla parte orientale
delle piramidi ed al mezzogiorno del Delta, la citta di Menfi, che avea
di circonferenza centocinquanta stadi, mostrava la magnificenza degli
antichi re dell'Egitto. Sotto il regno dei Tolomei e dei Cesari era
stata trasferita alla riva del mare la residenza del governo; ben presto
le arti e le ricchezze d'Alessandria offuscarono l'antica capitale:
divenuti deserti i palagi e i templi di Menfi andarono in rovina; ma nel
secolo di Augusto, ed anche al tempo di Costantino, era annoverata fra
le citta piu vaste e piu popolose[313]. Le due sponde del Nilo, largo in
quel sito tremila piedi, erano collegate da due ponti, l'un di sessanta
battelli e l'altro di trenta, appoggiati nel mezzo della corrente
all'isolotto di Ruda adorno di giardini e di case[314]. Nell'estremita
orientale del ponte si vedeva la citta di Babilonia, e il campo di una
legione romana che guardava il passo del fiume e la seconda capitale
dell'Egitto. Investi Amrou quella gran Fortezza, che potea considerarsi
come una parte di Menfi o _Misrah_; non ando guari che giunse al campo
un rinforzo di quattromila Saraceni, e convien daddovero far onore
all'industria e alla fatica dei Siri suoi alleati per la costruzion
delle macchine che si adoperarono a battere le mura. L'assedio intanto
duro sette mesi, e i temerari assalitori si videro accerchiati
dall'inondazion del Nilo che minaccio di inghiottirli[315]. Finalmente
trionfarono per la temerita dell'ultimo assalto; passarono la fossa
guernita da punte di ferro; piantarono le scale e penetrarono nella
Fortezza gridando: Dio e vittorioso: indi respinsero il resto dei Greci
sino ai lor battelli e sino all'isola di Ruda. Presentando questo luogo
una comunicazione agevole col golfo e con la penisola di Arabia, Amrou
lo preferi a Menfi, che fu abbandonata. Le tende degli Arabi divennero
abitazioni stabili, e la prima moschea quivi eretta fu santificata dalla
presenza di ottanta compagni di Maometto[316]. Il campo sulla riva
orientale del Nilo si trasformo in una nuova citta; e nello stato
ruinoso in cui son oggi i quartieri di Babilonia e di Fostati, si
confondono sotto la denominazione di vecchio Misrah o vecchio Cairo, del
quale fecero un ampio sobborgo; ma il nome di Cairo, che significa la
citta della vittoria, appartiene veramente all'odierna capitale dai
Califfi fatimiti fondata nel decimo secolo[317]. Essa s'e a poco a poco
discostata dal Nilo; ma puo un osservatore attento tener dietro alla
continuita delle fabbriche, cominciando dai monumenti di Sesostri fino a
quelli di Saladino[318].

[A. D. 638]

Dopo un trionfo si glorioso, avrebbero tuttavolta dovuto gli Arabi
rifuggir nel deserto, se non trovavano nel centro dell'Egitto un
poderoso alleato. Dalla superstizione e dalla rivolta degli oriundi del
paese furon gia facilitati i conquisti d'Alessandro: abborrivano coloro
quei Persiani, loro tiranni, discepoli dei Magi, che avevano arso i
templi dell'Egitto, e sbramata la lor fame sacrilega colla carne del dio
Api[319]. Un motivo simile origino dieci secoli dopo una rivoluzione
somigliante, e i cristiani Cofti si diedero a conoscere del pari ardenti
a sostenere un dogma incomprensibile[320]. Ho gia spiegata l'origine e i
progressi della controversia de' Monofisiti, come pure la persecuzion
degli imperatori che cangio una Setta in una nazione, e indispetti
l'Egitto contro la religione e il governo loro. Furono accolti i
Saraceni come liberatori della chiesa Giacobita, e si intavolarono,
durante l'assedio di Menfi, i negoziati d'un Trattato fra un esercito
vittorioso e un popolo di schiavi. Fuvvi un Egiziano nobile e ricco, di
nome Mokawkas, il quale aveva dissimulata la sua credenza per ottenere
l'amministrazione della sua provincia. Giovandosi della confusione, che
fu conseguenza della guerra de' Persiani, aspiro egli alla independenza,
e una ambasciata di Maometto lo innalzo al grado dei principi; ma con
ricchi donativi, e con equivoci complimenti eluse la proposta fattagli
d'abbracciare una nuova religione[321]. Per aver abusato dell'autorita
commessagli, fu esposto al risentimento d'Eraclio; l'arroganza e il
timore gli impedivano di sottomettersi, e tutto l'induceva a gettarsi
nelle braccia della nazione, ed a procacciarsi l'assistenza dei
Saraceni. Nelle sue prime conferenze con Amrou intese senza sdegnarsi
l'intimazione della solita alternativa: il Corano, il tributo o
combattere: «I Greci, diss'egli, sono presti e parati a rimettersi alla
sorte dell'armi; ma io non voglio aver che fare coi Greci ne in questo
Mondo, ne nell'altro; rinnego per sempre il tiranno che da legge a
Bisanzio, il suo Concilio di Calcedonia ed i Melchiti suoi schiavi. I
miei fratelli ed io abbiam risoluto di vivere e di morire nella
profession dell'evangelo e nell'unita di Cristo. Noi non possiamo
abbracciar la religione del vostro Profeta, ma bramiamo la pace, e
consentiam di buon cuore a prestare tributo ed obbedienza ai suoi
successori temporali». Il tributo fu fissato in due pezze di oro per
ogni cristiano: i vecchi, i monaci, le donne, e i fanciulli dei due
sessi, sino all'eta di sedici anni, furono esentati da questa tassa
personale: i Cofti, domiciliati al di sopra e al di sotto di Menfi,
diedero il giuramento di fedelta al Califfo, e promisero ospitalita per
tre giorni a qualunque Musulmano viaggiasse nel lor Cantone. Questa
carta di sicurezza annichili la tirannide ecclesiastica e civile de'
Melchiti[322]: gli anatemi di S. Cirillo risonarono in tutti i pulpiti,
e furono restituite le chiese col lor patrimonio alla comunion de'
Giacobiti, i quali godettero smodatamente di quel momento di trionfo e
di vendetta. Beniamino, lor Patriarca, usci del suo deserto mosso dai
pressanti inviti di Amrou, il quale dopo un colloquio con esso degno
dichiarare graziosamente se non aver giammai scontrato alcun sacerdote
cristiano che fosse di piu puri costumi, e di piu venerandi
sentimenti[323]. Il Luogo-tenente di Omar passo da Menfi in Alessandria,
e in questo viaggio confido tanto nell'affetto e nella gratitudine degli
Egiziani, che non piglio veruna precauzione per la propria sicurezza: al
suo avvicinarsi si restauravano le strade ed i ponti, e per tutta la via
fu generale la premura di fornirgli i viveri, e di informarlo di quanto
accadea. Universale fu la diserzione, e i Greci d'Egitto, che appena
uguagliavan la decima parte degli abitanti nativi, non furono in caso
d'opporre la menoma resistenza: erano stati sempre odiati, e non erano
piu temuti: piu non osava il magistrato comparire in tribunale, ne il
vescovo mostrarsi all'altare: le guarnigioni lontane furono sopraprese,
o affamate dai paesani. Se non avesse il Nilo offerta un'agevole e
pronta comunicazione col mare, non sarebbesi salvato alcuno di coloro
che per nascita, lingua, impiego e religione erano collegati coi Greci.

La ritirata loro nell'alto Egitto avea riunito gran soldatesca
nell'isola di Delta; dai canali del Nilo, naturali e artificiali, era
formata una serie di posti vantaggiosi, e agevoli alla difesa: e per
giungere in Alessandria i Saraceni vittoriosi spesero ventidue giorni,
ne' quali diedero molte battaglie generali e particolari. Negli annali
dei loro conquisti, non s'incontra per avventura un'impresa piu
rilevante e difficile dell'assedio d'Alessandria[324]. Questa citta,
primo emporio del traffico dell'intero Mondo, era abbondevolmente ricca
d'ogni sorta di munizioni, e di presidii per la difesa. I suoi numerosi
abitanti combattevano pei dritti che sono i piu cari al cuor dell'uomo,
religione e proprieta; e pareva che dall'odio dei nativi del paese non
potessero sperare giammai ne pace, ne tolleranza. Era sempre libero il
mare, e se l'angustia in cui era l'Egitto fosse stata bastante a
scuotere l'indolente Eraclio, avrebbe costui agevolmente potuto versare
nella seconda capital dell'impero nuovi eserciti di Romani e di Barbari.
Aveva Alessandria dieci miglia di circuito, e tanta estensione avrebbe
di leggieri portato l'inconveniente di dividere le forze dei Greci, e di
favorire gli stratagemmi di un vigilante nemico: ma edificata in un
rettangolo assai lungo, coperto ai due lati dal mare e dal lago
Mareotide, presentava ad ogni estremita una fronte non maggiore di dieci
stadi. Adeguavano gli Arabi le loro forze alla difficolta dell'assedio,
e alla fortezza della Piazza. Dall'alto del suo trono in Medina, teneva
Omar gli occhi fissi sul campo e sulla citta: la sua voce suscitava a
combattere e le tribu Arabe, e i veterani della Soria, e dalla fama e
fertilita dell'Egitto era possentemente avvivato e sostenuto lo zelo di
questa santa guerra. Agitati gli Egiziani dalla brama di distruggere, o
di cacciare i lor tiranni, secondavano colle loro braccia gli sforzi di
Amrou; e forse l'esempio dei loro alleati valse a riaccendere loro in
petto qualche scintilla di fuoco marziale, mentre Mokawkas nudriva
l'ambiziosa speranza d'avere la tomba nella chiesa di S. Giovanni
d'Alessandria. Osserva il patriarca Eutichio che i Saraceni combatterono
con un coraggio da leone; ributtarono le frequenti e quasi giornaliere
sortite degli assediati, e non tardarono ad attaccare le mura e le torri
della citta. In ogni assalto la spada e il vessillo di Amrou splendevano
eminenti nella vanguardia. Un giorno fu trasportato dal suo valor
temerario: i guerrieri del suo seguito, dopo aver penetrato nella
cittadella n'erano stati scacciati, e il generale rimase in balia de'
Cristiani con un amico e uno schiavo. Condotto davanti al Prefetto Amrou
si ricordo del suo grado, e non penso al suo stato presente. Un contegno
fastoso, e un linguaggio altero gia svelavano il Luogo-tenente del
Califfo, e la scure d'un soldato era alzata sul suo capo pronta a punire
l'insolente cattivo. Ebbe salva la vita merce della prontezza ingegnosa
del suo schiavo, il quale, battendo il viso del suo padrone, gli comando
in aria fiera di starsene zitto davanti ai superiori. Il credulo Greco
fu ingannato, presto l'orecchia alla proposta d'una negoziazione, e
rimando i prigionieri sperando che giugnerebbe in loro vece una
deputazione piu ragguardevole; ma ben presto le acclamazioni del campo
annunciarono il ritorno del generale, e beffarono la semplicita degli
infedeli. Finalmente, dopo un assedio di quattordici mesi[325] e la
perdita di ventitremila uomini, i Saraceni la vinsero. Non rimaneva piu
nella Piazza che un piccolo drappello di Greci abbattuti e avviliti, che
salparono alla volta di Costantinopoli, e la bandiera di Maometto
sventolo sulle mura della capitale dell'Egitto. «Ho presa la gran citta
dell'occidente, scriveva Amrou al Califfo, e non e possibile far
l'enumerazione delle ricchezze e delle rarita che contiene. Mi
ristringero ad osservare che vanta quattromila palagi, quattromila
bagni, quattrocento teatri, o luoghi da spettacoli, dodicimila botteghe
di commestibili, e quarantamila Ebrei tributari. La citta e stata vinta
dalla forza dell'armi, senza trattato o capitolazione, e sono ansiosi i
Musulmani di godere i frutti della lor vittoria[326].» Il Califfo
ributto con fermezza ogni pensier di saccheggio, e ordino al suo
Luogo-tenente che riserbate fossero le ricchezze e le rendite di
Alessandria al servigio pubblico, e alla propagazion della fede; furono
numerati gli abitanti, e assoggettati a un tributo; fu domato il
fanatismo, e il mal talento dei Giacobiti; ed avendo i Melchiti piegato
il collo al giogo degli Arabi, ottennero la grazia di esercitare
occultamente si, ma tranquillamente il proprio culto. Giunse la nuova di
questo vergognoso e funesto avvenimento ad accrescere i mali
dell'imperatore, la salute del quale andava ogni di declinando: egli si
mori d'idropisia sette settimane circa dopo la perdita di
Alessandria[327]. Sotto la minorita di suo nipote, i clamori d'un popolo
privato dei grani, che gli erano stati sin allora dispensati
giornalmente, decisero il Consiglio di Bisanzio a fare un tentativo per
ricuperare la capitale dell'Egitto. Una squadra e un esercito romano due
volte, in quattro anni, occuparono il porto e le fortificazioni
d'Alessandria. Due volte ne furono discacciati dal valore d'Amrou, che
dalle minacce di interne sedizioni nella provincia di Tripoli e della
Nubia, ove avea portata la guerra, fu indotto a rivolgersi cola. Ma
vedendo quanto quest'impresa fosse facile, Amrou, dopo il secondo
assalto ove aveva durato fatica a respingere i Greci, giuro che se fosse
una terza volta obbligato di gettare gli infedeli in mare, farebbe si
che Alessandria fosse da ogni parte accessibile al pari della casa d'una
prostituta. Tenne parola di fatto, perche smantello in molti luoghi le
mura e le torri: ma castigando la citta risparmio il popolo, ed eresse
la moschea della Clemenza nel sito dove, nella sua vittoria, aveva
raffrenato il furore de' suoi soldati.

Deluderei l'aspettazione del lettore, se qui non favellassi del caso che
distrusse la biblioteca d'Alessandria, riferitoci dal dotto Abulfaragio.
Era dotato Amrou d'un ingegno piu avido di sapere, e di idee piu
liberali che non il resto de' suoi concittadini, e nelle ore di riposo
amava di conversar con Giovanni discepolo d'Amonio, che, per lo studio
assiduo che faceva della grammatica e della filosofia, era soprannomato
_Filopono_[328]. Animato da questa famigliarita oso Filopono domandare
un dono per lui inestimabile, spregevole pei Barbari: chiese la
biblioteca reale, quella sola delle spoglie d'Alessandria in cui non
erasi apposto il suggello del vincitore. Era propenso Amrou a compiacere
il grammatico, ma alla sua scrupolosa integrita non si addiceva alienare
il menomo che senza la permissione del Califfo. La famosa risposta
d'Omar, dipinge benissimo tutta l'ignoranza del fanatismo: «Se gli
scritti dei Greci son concordi al Corano, sono inutili e non si denno
conservare: se discordi da quello, son pericolosi e si denno
abbruciare». Questa sentenza fu ciecamente eseguita; i volumi in carta o
in pergamena furono distribuiti ai quattromila bagni della citta, e
tanto era l'incredibile numero di quelli, che appena bastaron sei mesi
per consumarli tutti. Dopo che s'e pubblicata una version latina delle
dinastie di Abulfaragio[329], questa novella fu ripetuta diecimila
volte, e non vi ha un erudito che con un santo sdegno non abbia
deplorato questo irreparabile annientamento del sapere, delle arti e del
senno dell'antichita. Per me sono assai tentato a negare il fatto e le
conseguenze. Quanto al fatto, non v'ha dubbio, e sorprendente. «Udite e
stupite», dice lo storico anch'esso, e l'asserzione isolata d'un
forestiere, che sei secoli dopo scorreva sui confini della Media, e
bilanciata dal silenzio di due Annalisti d'un tempo anteriore, entrambi
originari di Egitto, il piu antico de' quali, cioe il patriarca
Eutichio, ha molto minutamente narrata la conquista d'Alessandria[330].
Il rigido decreto d'Omar ripugna ai precetti piu fermi, e piu ortodossi
de' casisti Musulmani[331], i quali dichiarano formalmente che non e
lecito giammai dare alle fiamme i libri religiosi de' Giudei e dei
Cristiani, ancor che si acquistino per dritto di guerra, e che si
possono legittimamente impiegare ad uso de' fedeli le composizioni
profane degli storici o de' poeti, dei medici o dei filosofi[332].
Convien forse supporre nei primi successori di Maometto un fanatismo piu
distruttore: ma in questo caso avrebbe dovuto finir presto l'incendio
per mancanza di materiali. Non riandero qui tutti gli accidenti sofferti
dalla biblioteca d'Alessandria, non l'incendio involontariamente
cagionatovi da Cesare nel difendersi[333], non il pernicioso
fanatismo de' Cristiani che badavano di distruggere i monumenti
dell'idolatria[334]. Ma se discendiamo poi dal secolo degli Antonini a
quello di Teodosio, una serie di testimonianze contemporanee ci
avvisera, che il palagio del re e il tempio di Serapide non conteneano
piu li quattro o settecentomila volumi raccoltivi dal buon gusto e dalla
magnificenza de' Tolomei[335]. Forse la metropoli o la residenza dei
Patriarchi vantava una biblioteca: ma se le voluminose opere dei
controversisti, Ariani o Monofisiti, andarono daddovero a riscaldare i
bagni pubblici[336], confessera sorridendo il filosofo che finalmente
avranno giovato qualche cosa al genere umano. Io piango sinceramente
altre biblioteche piu preziose, che furono avvolte nella rovina
dell'impero Romano. Ma quando mi metto seriamente a calcolare la
lontananza dei tempi, i guasti fatti dalla ignoranza, e infine le
calamita della guerra, ho piu maraviglia dei tesori rimasti che dei
perduti. Gran numero di fatti curiosi e rilevanti son caduti
nell'oblivione; non ci pervennero che mutilate le opere dei tre grandi
storici di Roma, e manchiamo d'una quantita di bei passi della poesia
lirica, giambica e drammatica dei Greci; ma conviene che ci rallegriamo
al vedere che gli eventi e le devastazioni fatte dal tempo abbiano
rispettato i libri classici, a cui dal suffragio dell'antichita[337] fu
decretato il primo posto dell'ingegno e della gloria. I nostri maestri,
per l'intelligenza dell'antichita, avean letto e confrontato le opere
dei loro predecessori[338], ne abbiam motivo di credere d'aver perduta
qualche verita importante, o qualche utile scoperta.

Amrou, nell'amministrazion dell'Egitto[339], ebbe pure riguardo alle
massime dell'equita e della politica, agli interessi del popolo credente
difeso da Dio medesimo, e a quelli del popolo dell'Affrica protetto dal
diritto delle genti. Nel disordine della conquista e d'un primo istante
di liberta, avvenne che la tranquillita della provincia fosse turbata
specialmente dalla lingua dei Cofti e dalla spada degli Arabi. Dichiaro
Amrou ai Cofti che punirebbe doppiamente la fazione e la perfidia colla
pena dei delatori, che riguarderebbe come suoi nemici personali, e
coll'innalzamento dei cittadini innocenti cui si fosse tentato di
perdere o soppiantare. Rammento agli Arabi tutti i motivi di religione e
d'onore che doveano impegnarli a sostenere la dignita del proprio
carattere, a piacere a Dio ed al Califfo colla schiettezza e la
moderazione, a risparmiare, a difendere un popolo che s'era fidato alla
lor parola, ed a tenersi contenti alle luminose ricompense che aveano
legittimamente ricevute in guiderdone della lor vittoria. Quanto alla
maniera con cui regolo le rendite del paese; si scorge che disapprovo il
testatico, imposizione semplicissima, ma sommamente oppressiva, e che
preferi giustamente altri tributi calcolati sulla rendita netta dei vari
rami dell'agricoltura e del commercio. Fu assegnato il terzo della
contribuzione a mantenere gli argini e i canali cotanto alla pubblica
prosperita necessari. Sotto il suo governo suppli la fertilita
dell'Egitto alle carestie dell'Arabia, e una schiera di cammelli,
carichi di biada ed altre derrate, copriva quasi senza lasciar
intervallo la lunga strada da Menfi a Medina[340]. Il senno d'Amrou
rinnovo ben tosto la comunicazion col mare, gia intrapresa o eseguita
dai Faraoni, dai Tolomei, e dai Cesari, e fu aperto dal Nilo al mar
Rosso un canale lungo per lo meno ottanta miglia. Questa navigazione
interna, che avrebbe congiunto il Mediterraneo coll'oceano dell'Indie,
fu ben presto abbandonata come inutile e pericolosa; la sede del governo
era passata da Medina a Damasco, e s'ebbe timore non i navili Greci
penetrassero per avventura fino alle sante citta dell'Arabia[341].

Solo per la fama e per le leggende del Corano, Omar aveva cognizion
dell'Egitto a lui teste sottomesso: volle percio che il suo
Luogo-tenente gli descrivesse il reame di Faraone e degli Amaleciti, e
la risposta d'Amrou presenta una dipintura brillante e molto esatta di
quel singolar paese[342]. «O comandante dei credenti, egli disse,
l'Egitto e un composto di terra nera, e di piante verdi collocate fra
una montagna polverizzala, e una sabbia rossa. Un uomo a cavallo che
parta da Siene giugne in un mese alla sponda del mare. Scorre nella
valle un fiume su cui riposa mattina e sera la benedizione
dell'Altissimo, e che s'alza e s'abbassa a seconda dei rivolgimenti del
sole e della luna. Quando l'annuale bonta della providenza dischiude le
sorgenti e le fontane che alimentano il suolo, le acque del Nilo
straripano con fracasso in tutta la contrada, e per questo salutare
allagamento spariscono le campagne, e i villaggi non comunicano piu
insieme se non merce d'una moltitudine di barche dipinte. Ritirandosi le
acque, depongono un limo fertile atto a ricevere le varie semenze. I
nugoli di coltivatori che oscurano la terra ponno paragonarsi a un
formicaio industrioso; la naturale loro indolenza e stimolata dalla
sferza del padrone, e dalla speranza dei fiori e delle frutta cui le
loro braccia debbono moltiplicare. Rare volte e illusa questa speranza:
ma la ricchezza che proccacciano il frumento, l'orzo, il riso, i legumi,
gli alberi fruttiferi, e le gregge vien divisa inegualmente fra i
lavoratori, e i proprietari. A seconda delle vicende delle stagioni, la
superficie del paese e adorna di acque _argentine_, di verdi _smeraldi_
e del giallo cupo delle ricolte dorate[343]». Nondimeno, quest'ordine
benefico resta qualche volta interrotto, e la tardanza dell'inondazione
come pure il subitaneo straripamento del fiume, che sopravennero nel
primo anno della conquista, poterono originare l'edificante favoletta
che si spaccio in questo proposito. Si pretese che avendo la pieta
d'Omar vietato il sagrifizio d'una vergine, che si immolava ogni anno al
Nilo[344], sdegnato il fiume si stette queto nel suo letto: ma che
quando vi fu gettato l'ordine del Califfo, le onde ubbidienti si
sollevarono all'altezza di sedici cubiti in una notte. L'ammirazione che
avevano gli Arabi pel paese allora conquistato, suscitava l'estro
sregolato del loro spirito romanzesco. Asseriscono autori gravi che in
Egitto si contavano allora ventimila citta o villaggi;[345] che senza
parlar dei Greci e degli Arabi, risultarono da una numerazione sei
milioni di Cofti tributari[346], e venti milioni di Cofti d'ogni eta e
d'ogni sesso; che lo erario del Califfo riscoteva annualmente da quel
paese trecento milioni d'oro o d'argento[347]. La nostra ragione e
ferita della stravaganza di queste asserzioni; ma si risentira di piu se
ha la pazienza di prendere il compasso, e di misurare l'estension delle
terre da lavoro; una valle che si prolunga dal tropico sino a Menfi, e
che rare volte ha piu di dodici miglia di larghezza, ed il triangolo del
Delta, pianura di duemila cento leghe quadrate, non son che la decima
parte dell'ampiezza della Francia[348]. Da piu esatte indagini si potra
ricavare una stima piu ragionevole. I trecento milioni creati da un
error di copista sono ridotti alla somma, per altro considerabile, di
quattro milioni e trecentomila pezze d'oro, novecentomila delle quali
erano assorbite dallo stipendio de' soldati[349]. Due tabelle
autentiche, una del duodecimo secolo, l'altra del secolo presente,
restringono a duemila e settecento le citta e i villaggi, numero che puo
parere tuttavia rilevante[350]. Un Console francese, dopo lungo
soggiorno al Cairo, ha calcolata la popolazione odierna dell'Egitto in
quattro milioni circa di Musulmani, di Cristiani e d'Ebrei, calcolo
assai forte, ma non incredibile[351].

IV. Furon gli eserciti del califfo Othmano i primi che fecero il
conquisto della parte dell'Affrica, che del Nilo corre sino all'oceano
Atlantico[352]. I compagni di Maometto e i Capi delle tribu approvarono
questo pio disegno; e si partirono da Medina ventimila Arabi carichi dei
doni e delle benedizioni del comandante dei fedeli. Si riunirono a
ventimila dei lor concittadini accampati nei contorni di Menfi; fu
eletto a condur questa guerra Abdallah[353], figlio di Said, e fratello
di latte del Califfo, uno che avea soppiantato poco innanzi il vincitore
e il Luogo-tenente dell'Egitto. Ne il suo merito, ne il favor del
principe bastavano a fare che dimenticata fosse la sua apostasia. Aveva
Abdallah abbracciata per tempo la religione di Maometto, e perche
scriveva benissimo gli era stato commesso il rilevante ufficio di
copiare i fogli del Corano; manco egli di fedelta nell'eseguire questa
gran commissione; guasto il testo, volse in derisione alcuni errori che
erano suoi, e rifuggi alla Mecca per salvarsi dal castigo, e per
dimostrare l'ignoranza dell'appostolo. Dopo la conquista della Mecca
venne a gettarsi ai piedi del Profeta: le sue lagrime e le preghiere di
Othmano carpirono a Maometto un perdono che egli concedette a mal in
cuore, dichiarando aver esitato si lungo tempo solamente perche sperava,
che un discepolo zelante vendicherebbe nel sangue del perfido
l'oltraggio fatto alla religione. A questa, poiche non aveva piu
interesse nell'abbandonarla, servi in processo di tempo assai bene, e
con un'apparenza di fedelta. La sua nascita, i suoi talenti lo
collocarono in un grado onorevole fra i Coreishiti: e da un popolo, che
quasi sempre era a cavallo, fu citato come il piu destro e il piu ardito
cavaliere. Parti d'Egitto capitanando quarantamila Musulmani, e si
interno nelle regioni sconosciute dell'occidente. Le arene di Barca
poterono arrestare una Legion romana: ma gli Arabi, seguiti dai lor fidi
cammelli, videro senza spavento un suolo ed un clima che ai deserti del
lor paese rassomigliavano. Dopo un penoso cammino posero campo in faccia
alle mura di Tripoli[354], citta marittima, ove erano concorsi a poco a
poco gli abitanti e le ricchezze della provincia di cui serbava ella
sola il nome, e che oggi e la capitale della terza Potenza barbaresca.
Un rinforzo di Greci fu sorpreso e tagliato a pezzi sulla costa del
mare: ma le fortificazioni di Tripoli resistettero ai primi assalti, e
alla giunta del prefetto Gregorio[355] dovettero i Saraceni abbandonare
i lavori dell'assedio per dare una battaglia decisiva. Se e vero che
Gregorio comandasse, siccome e fama, un esercito di centoventimila
uomini, le milizie regolari dell'impero si saranno appena vedute in
quella moltitudine formata da una geldra di Mori, e di Affricani nudi e
non disciplinati, i quali n'erano la forza o piuttosto la massa. Ributto
egli con isdegno la proposta d'abbracciar la religione del Corano, o di
pagare un tributo; e per molti giorni combatterono i due eserciti con
grande accanimento dalla punta del giorno sino al mezzodi, nella qual
ora la fatica e l'eccesso del caldo gli obbligavano a cercare nei campi
rispettivi un po' di riposo. Fu detto che la figlia di Gregorio,
giovanetta di rara bellezza e di gran coraggio, combattesse a fianco del
padre. Sin da fanciulla era stata ammaestrata a maneggiare un cavallo, a
lanciar dardi, a trattar la scimitarra, ed era segnalata nelle prime
file dalla ricchezza delle armi e delle vestimenta. Fu promessa la sua
mano, con centomila pezze d'oro, a chi recherebbe la testa del generale
Arabo, e da una si bella ricompensa erano allettati i giovani guerrieri
dell'Affrica. Abdallah fortemente pregato dai suoi compagni s'allontano
dalla battaglia: ma la sua ritirata e la continuazione di tanti assalti,
o indecisi nell'esito o avversi, posero l'avvilimento fra i Saraceni.

Un Arabo, nomato Zobeir[356], di nobile famiglia, che poi divenne
l'avversario d'Ali e padre d'un Califfo, si era segnalato pel suo valore
in Egitto: ed era quegli che avea piantato il primo una scala alle mura
di Babilonia. Nella guerra d'Affrica era stato distaccato dall'esercito
di Abdallah. Alle prime nuove del conflitto fu visto con dodici
guerrieri farsi strada in mezzo al campo dei Greci, e senza pigliar cibo
o riposo correre a partecipare ai pericoli dei Musulmani. Volgendo gli
occhi al campo di battaglia: «Dov'e, diss'egli, il nostro generale? 
Nella sua tenda  Il general dei Musulmani dee stare nella tenda quando
si combatte?» replico Zobeir. Abdallah gli rispose arrossendo quanto
preziosa era la vita di un generale, e gli spiego a quai pericoli lo
esponesse il premio promesso dal prefetto Romano. «Rivolgete contro gli
infedeli stessi questo artificio poco generoso, gli rispose Zobeir; fate
gridare fra le schiere, che chiunque rechera la testa di Gregorio avra
in dono la figlia del Prefetto e centomila pezze d'oro». Al coraggio e
alla prudenza di Zobeir affido il Luogo-tenente del Califfo l'esecuzione
d'uno stratagemma da lui proposto: espediente che fisso in fine della
parte dei Saraceni la vittoria per tanto tempo indecisa. Supplendo i
Musulmani con l'attivita e l'artifizio al difetto del numero, parte
dell'armata si tenne nascosta nelle tende, intanto che l'altra tenne a
bada il nemico con irregolari scaramuccie, sino al momento che il sole
sali al punto piu alto del cielo. I guerrieri delle due parti s'erano
ritirati oppressi dalla fatica, aveano levate le briglie ai cavalli, e
svestiti gli arnesi, e pareva che i due eserciti non pensassero piu che
a godere del fresco della sera, e aspettassero la domane per tornare
alla zuffa. Improvvisamente Zobeir fa dare il segno della carica; il
campo degli Arabi riversa un torrente d'armati intrepidi, ed ecco che la
lunga linea dei Greci e degli Affricani e colta alla impensata, assalita
e sconfitta da nuovi squadroni di fedeli, i quali agli occhi del
fanatismo comparvero sicuramente quasi un esercito di angeli discesi dal
cielo. Cadde il Prefetto per la mano di Zobeir: sua figlia, che anelava
alla vendetta e alla morte, venne in potere del nemico: i Greci,
fuggendo, involsero nel lor disastro la citta di Sufetula, ove cercarono
un asilo dalle sciabole e dalle lance degli Arabi. Sufetula giaceva
lungi da Cartagine centocinquanta miglia al mezzogiorno, sopra una costa
alquanto pendente, innaffiata da un ruscello, e ombreggiata da un
boschetto di ginepri; le rovine d'un arco trionfale, d'un portico, e di
tre templi d'Ordine corintio offrono tuttavia ai viaggiatori gli avanzi
della romana magnificenza[357]. Occupata quella citta dai Musulmani,
vennero da ogni parte gli abitatori della provincia ed i Barbari ad
implorare clemenza dal vincitore: esibizioni di tributo, professioni di
fede concorsero a solleticare la pieta, o l'orgoglio degli Arabi: ma per
le perdite, le fatiche, o i mali sofferti da una malattia epidemica, non
poterono formare stanza durevole in quel paese, e dopo una campagna di
quindici mesi, si ritrassero ai confini dell'Egitto coi prigionieri e
col bottino. Il Califfo cedette il suo quinto ad un suo favorito in
pagamento d'un preteso prestito di cinquecentomila pezze d'oro[358]: ma
se e vero che la distribuzione reale della preda abbia dato ad ogni
fante mille pezze d'oro, e ad ogni cavaliere tremila, lo Stato in questo
affare ebbe doppia lesione di interesse per fraudolose disposizioni.
Ognuno aspettava di vedere che l'autore della morte di Gregorio si
presentasse ad esigere il guiderdone piu prezioso per quella vittoria:
nessuno compariva, e si credette che fosse stato ucciso nella mischia;
ma le lagrime e le dogliose grida della figlia del Prefetto, quando ebbe
scorto Zobeir, rivelarono la prodezza e la modestia di quel bravo
soldato. Fu offerta la sventurata prigioniera all'uccisor di suo padre,
che appena degno riceverla nel numero delle sue schiave, freddamente
dichiarando aver consacrata la sua spada al servigio della religione, e
che militava per ottenere un premio ben superiore alle bellezze d'una
mortale, e alla ricchezza d'una vita passeggera. Gli fu assegnata per
altro una ricompensa, adeguata al suo carattere, con dargli l'onorevole
commissione di recare al califfo Othmano la novella del trionfo dei
Musulmani. Si raunarono i compagni di Maometto, i Capi ed il popolo
nella moschea di Medina ad ascoltare la narrazione di Zobeir; e non
avendo dimenticato l'oratore cosa alcuna, tranne il merito dei propri
consigli e delle proprie imprese, accoppiarono gli Arabi il nome di
Abdallah ai nomi eroici di Caled ed Amrou[359].

[A. D. 689]

L'invasione cominciata dai Saraceni verso l'occidente fu sospesa per lo
spazio di circa vent'anni, sino al tempo che la casa d'Ommiyah, fattosi
forte cola, termino la discordia civile: allora dai gridi degli
Affricani stessi fu invitato il califfo Moawiyah. Aveano i successori
d'Eraclio ricevuta la nuova del tributo dalla forza imposto ai sudditi
della provincia romana in Affrica; ma invece d'aver compassion di quel
popolo e di alleviarne la miseria, il gravarono d'un secondo tributo
della stessa somma, a titolo di compenso e di ammenda. Invano allegarono
gli Affricani la poverta e la totale loro rovina; il ministero di
Costantinopoli fu inesorabile; il perche, disperati, preferirono il
dominio d'un sol padrone, e dalle angherie del Patriarca di Cartagine,
investito del potere civile e militare, furono indotti i Settari, ed
anche i Cattolici, ad abbiurare la religione come pure l'autorita de'
lor tiranni. Il primo Luogo-tenente di Moawiyah si procaccio molta
gloria: soggiogo una citta ragguardevole, batte un esercito di
trentamila Greci, fece ottantamila prigionieri, e colle loro spoglie
arricchi gli avventurieri della Soria, e dell'Egitto[360]. Ma il
soprannome di vincitor dell'Affrica appartiene piu giustamente al suo
successore Akbah. Parti egli di Damasco con diecimila Arabi dei piu
prodi, che furono di poi assistiti dal soccorso incerto di molte
migliaia di Barbari, affezionati ad essi per una conversione del pari
dubbiosa. Difficil cosa sarebbe, e poco sembra necessaria, indicare
precisamente la strada delle armi di Akbah. Gli Orientali hanno empiuto
l'interno dell'Affrica e di eserciti e di cittadelle immaginarie. La
provincia bellicosa di Zab, o di Numidia, poteva armare quarantamila
uomini, ma se le attribuirono trecentosessanta citta, numero
incompatibile collo stato miserabile in cui, o per l'ignoranza o per la
trascuraggine degli abitanti, giaceva allora l'agricoltura[361]; e le
rovine d'Erba, o Lambesa, antica metropoli dell'interno di quel paese,
non presentano una circonferenza di tre leghe quale le fu supposta.
Accostandosi alla costa del mare si trovano le notissime citta di
Bugia[362] e di Tanger[363], che furono, per quanto sembra, il limite
delle vittorie dei Saraceni. La comodita del porto conserva a Bugia un
resto di traffico: dicesi che in tempi piu prosperi quella citta
racchiudesse ottantamila case; il ferro che si ricava, abbondantissimo,
dai monti vicini avrebbe potuto ad un popolo piu valoroso somministrare
gli strumenti necessari alla sua difesa. Si compiacquero i Greci e gli
Arabi d'abbellire delle lor favole la situazione lontana, e l'antica
origine di Tingi, o Tanger. Ma quando gli ultimi ci parlano delle sue
mura di rame, dell'oro e dell'argento che coprivano le cime de' suoi
edifici, non si dee in questo linguaggio figurato vedere che emblemi di
forza e di ricchezza. Solamente in un modo imperfetto aveano i Romani
osservata e descritta la provincia della Mauritania Tingitana[364], cosi
chiamata pel nome della capitale: vi aveano stanziate cinque colonie, le
quali per altro non occupavano che piccola parte del paese, e se si
eccettuino gli agenti del lusso i quali correvano le foreste, per
cercarvi l'avorio e il legname di cederno[365], e le coste dell'oceano,
per trovar le conchiglie della porpora, poco s'innoltravano i Romani
nelle parti meridionali. L'intrepido Akbah penetro nell'interno delle
terre, attraverso il deserto, ove i suoi successori innalzarono le belle
capitali di Fez e di Marocco[366], e finalmente giunse alla riva del mar
Atlantico e alla frontiera del gran deserto. Il fiume di Sus discende
dalla parte occidentale del monte Atlante come il Nilo, e fecondando il
suolo dei contorni, si scarica in mare poco lontano dalle isole Canarie,
o Fortunate. Abitavano le sue rive i Mori piu grossolani, selvaggi senza
leggi, senza disciplina, senza religione, i quali rimasero sbigottiti
dall'invincibile forza degli Arabi; e poiche non possedevan ne oro, ne
argento, la parte piu preziosa del bottino, che fecero cola i Musulmani,
si ridusse a un certo numero di belle schiave, alcune delle quali si
vendettero sino per mille pezze d'oro. Sebbene la vista dell'oceano non
raffreddasse lo zelo di Akbah, pure lo forzo ad arrestare i passi.
Spinse egli il cavallo in mezzo all'onde del mare, e alzati gli occhi al
cielo esclamo con tuono fanatico. «Gran Dio, se non fossi arrestato da
questo mare, andrei sino ai regni ignoti dell'occidente predicando per
via l'unita del tuo santo nome, e passando a fil di spada le nazioni
ribelli che adorano altri Dei fuori di te»[367]. Intanto questo nuovo
Alessandro, che aspirava a nuovi Mondi, non pote conservare le regioni
che aveva occupate. La diserzion generale dei Greci e degli Affricani lo
richiamo dalle sponde dell'Atlantico, ed egli, accerchiato in ogni parte
da una moltitudine furibonda, non ebbe altro scampo che quello di morir
gloriosamente. L'ultima scena della sua vita fu un bell'esempio di
quella generosita che fra gli Arabi e si comune. Era tratto prigioniero
al campo di Akbah un capitano ambizioso, che conteso aveagli il comando,
e che era stato sfortunato nell'impresa; gli insorgenti, sperando nel
suo odio e desiderio di vendetta, pensavano a farlo entrare nei loro
disegni: ma sdegno egli quelle proferte, e rivelo la cospirazione:
quando Akbah si vide accerchiato da ogni parte, spezzo i ferri del
prigioniero e lo consiglio a ritirarsi: ma quegli protesto voler
piuttosto morire sotto la bandiera del suo rivale. Allora tenendosi
tutti due abbracciati, come amici e martiri, sguainarono la scimitarra,
ne ruppero il fodero, e combatterono sino a tanto che finalmente caddero
l'uno presso l'altro, dopo, aver veduti trucidati sino all'ultimo i loro
concittadini. Zobeir, che fu il terzo generale o terzo governatore
dell'Affrica, fece vendetta della morte del suo predecessore, ed ebbe il
destino medesimo. Riporto molte vittorie sugli originari del paese: ma
fu oppresso da un grande esercito spedito in aiuto di Cartagine da
Costantinopoli.

[A. D. 670-675]

Addiveniva sovente che le tribu dei Mori si congiungevano alle squadre
degli Arabi, partecipavano della preda, e si sottomettevano alla lor
religione: ma tosto che si ritiravano, o provavano qualche disastro,
faceano ritorno alla selvaggia loro independenza ed all'idolatria.
Prudentemente avea divisato Akbah di porre una colonia d'Arabi nel
centro dell'Affrica, e pensava che una citta fortificata avrebbe tenuta
a freno la leggerezza dei Barbari, e sarebbe un luogo sicuro ove, in
tempo di guerra, potrebbero i Saraceni preservare le famiglie e le
ricchezze. Nel cinquantesim'anno dell'Egira vi pose di fatto una colonia
col modesto titolo di stazione d'una carovana. Nello stato di
decadimento a cui oggi e ridotta Cairoan, quella colonia[368] e tuttavia
la seconda citta del regno di Tunisi, lontana dalla capitale cinquanta
miglia incirca verso il settentrione[369]: come ella e distante dodici
miglia dalla costa del mare, verso occidente, non e stata esposta agli
insulti delle navi greche e siciliane. Sgombrato che fu il terreno dalle
bestie selvatiche e dai serpenti, quando fu schiarata la foresta, o
piuttosto il deserto, si videro in mezzo ad una pianura di sabbia le
vestigia di una citta romana. I legumi che consuma Cairoan vengono da
lungi, e mancando le sorgenti nel circondario sono astretti gli abitanti
a raccogliere in cisterne e serbatoi l'acqua piovana. Ma l'industria
d'Akbah vinse ogni ostacolo; segno un recinto di tremila e seicento
passi di contorno, e lo circondo d'un muro di mattoni, e in men di
cinque anni si vide sorgere intorno al palagio del governatore un numero
sufficiente di case private. Fu fabbricata una spaziosa moschea
sostenuta da cinquecento colonne di granito, di porfido e di marmo di
Numidia, e divenne Cairoan la sede del sapere come del governo. Ma non
pervenne a questo grado di gloria che nei tempi posteriori. Le sconfitte
d'Akbah e di Zobeir diedero un gran crollo alla nuova colonia, e per le
dissensioni civili della monarchia degli Arabi furono interrotte le
imprese verso occidente. Il figlio del prode Zobeir ebbe a sostenere
contro la casa degli Ommiadi una guerra di dodici anni e un assedio di
sette mesi. Vuolsi che Abdallah accoppiasse in se la ferocia del leone e
l'astuzia della volpe; ma se fu erede del coraggio paterno, nol fu punto
della generosita[370].

[A. D. 692-698]

Il ritorno della pace nell'interno dell'impero concedette al califfo
Abdalmalek agio a terminare la conquista dell'Affrica. Hassan,
governator dell'Egitto, ebbe il comando delle soldatesche, e fu
assegnato a questa impresa la rendita dell'Egitto, e quarantamila
uomini. Aveano i Saraceni, nelle vicende della guerra, ora soggiogate or
perdute le province interiori: ma la costa del mare era sempre occupata
dai Greci: dai predecessori di Hassan era stato rispettato il nome e le
fortificazioni di Cartagine, ed il numero dei suoi difensori s'era
aumentato dagli abitanti di Cabes e di Tripoli che cola si erano
ricoverati. Hassan fu piu ardimentoso e piu fortunato; ridusse a
soggezione, e saccheggio la metropoli dell'Affrica servendosi di scale
per prenderla, come dicono gli storici, il che da a credere che per un
assalto egli risparmio le noiose operazioni d'un assedio regolare. Ma
non ando guari che la gioia dei vincitori fu turbata dalla giunta d'un
rinforzo di Cristiani. Giovanni, prefetto e patrizio, abile e rinomato
generale, imbarco a Costantinopoli le forze dell'impero d'oriente[371];
fu raggiunto ben presto dalle navi e dai soldati della Sicilia, e
ottenne dalla paura e dalla religione del monarca Spagnuolo una numerosa
schiera di Goti[372]. I suoi navigli fransero la catena che chiudeva
l'ingresso del porto, e gli Arabi si ritrassero a Cairoan o a Tripoli.
Sbarcarono i Cristiani: i cittadini salutarono il vessillo della Croce,
e fu speso inutilmente il verno a pascersi di vane chimere di trionfo o
di liberazione; ma l'Affrica era perduta per sempre. Animato dallo zelo
e dal risentimento, il Commendatore dei fedeli[373] mise in punto tanto
in mare che in terra, per la campagna seguente, un armamento piu grosso
del primo, e fu costretto Giovanni ad abbandonare il posto e le
fortificazioni di Cartagine. Vi fu una seconda battaglia nei contorni di
Utica, ove Greci e Goti furon di bel nuovo sconfitti, ed altro scampo
non ebbero che un pronto imbarco per sottrarsi alla spada di Hassan, che
aveva investito la debole palizzata del campo loro. Quanto rimaneva di
Cartagine fu dato alle fiamme, e la colonia di Didone[374] e di Cesare,
fu lasciata in abbandono per piu di due secoli sino all'epoca in cui il
primo del Califfi fatimiti ne ripopolo un quartiere, che non era forse
la ventesima parte dello spazio per lo innanzi occupato. Al principio
del sedicesimo secolo era rappresentata la seconda capitale
dell'occidente da una moschea, da un collegio senza scolari, da
venticinque o trenta botteghe, e dalle capanne di cinquecento paesani,
che immersi nella piu cenciosa poverta pur conservavano tutta
l'arroganza dei senatori Cartaginesi: ma fu ancora distrutto questo
miserabil villaggio dagli Spagnuoli, che Carlo V posti avea nella
Fortezza della Goletta. Disparvero le rovine di Cartagine, ne si
saprebbe ove si fossero un giorno, se gli archi spezzati d'un
acquidoccio non guidassero i passi del viaggiatore che le ricerca[375].

[A. D. 692-698]

Erano gia stati espulsi i Greci, ma non ancora erano padroni gli Arabi
del paese. I Mori, o Barbari[376], si deboli sotto i primi Cesari, e di
poi si formidabili ai principi di Bisanzio, contrapponevano nelle
province interne una disordinata resistenza alla religione e al potere
de' successori di Maometto. Sotto i vessilli della lor regina Cahina
vennero le tribu independenti ad accordarsi in certo modo ed a pigliare
disciplina; e come i Mori attribuivano alle lor mogli il dono di
profezia, attaccarono i Musulmani del paese con un fanatismo simile al
loro. Mal poteano bastare le vecchie soldatesche di Hassan alla difesa
dell'Affrica: le conquiste d'una generazione furono perdute in un
giorno: il generale Arabo, trascinato dalla corrente, si ritrasse alle
frontiere d'Egitto, e cinque anni attese i soccorsi che gli andava
promettendo il Califfo. Dopo la ritirata de' Saracini, la profetessa
vittoriosa rauno intorno a se i Capi dei Mori, e diede loro uno
stravagante consiglio degnissimo della politica dei Selvaggi. «Le nostre
citta, diss'ella, e l'oro e l'argento che contengono allettano
continuamente gli Arabi ad insignorirsene; questi vili metalli non sono
l'oggetto dell'ambizione nostra: ci bastano le semplici produzioni della
terra. Distruggiamo queste citta, seppelliamo sotto le rovine que'
funesti tesori, e quando non offriremo piu esca alla cupidigia de'
nostri nemici, forse cesseranno di turbare la tranquillita d'un popolo
che sa far la guerra». Da unanimi applausi fu accolta la proposta:
cominciando da Tanger fino a Tripoli furon demoliti gli edifizii, o per
lo meno le fortificazioni, tagliati gli alberi fruttiferi, annientati i
mezzi di sussistenza: Cantoni fertili e popolosi divennero deserti, e
sovente gli storici dei tempi posteriori accennavano i vestigi della
prosperita e della devastazione dei loro antenati. Ecco che ne dicono
gli Arabi moderni. Ma quanto a me, son molto inclinato a credere che
solo per l'ignoranza dell'antichita, per voglia del maraviglioso, e per
quell'abitudine, divenuta quasi una moda, d'esagerare la filosofia de'
Barbari, abbiano rappresentato come un atto volontario le calamita e i
guasti di tre secoli, contando dai primi furori dei Donatisti e dei
Vandali. Nel corso della rivoluzione e probabile che per la sua parte
Cahina contribuisse ai disastri; e forse il timore della propria rovina
spavento o indispetti le citta, che lor malgrado al giogo d'una donna
s'erano sottomesse. Non isperavano piu i coloni, e forse non bramavano
piu, il ritorno del sovrano che regnava in Bisanzio. Non era mitigata la
loro servitu dai beneficii del buon ordine e della giustizia, e doveano
i piu zelanti cattolici preferire di buon grado le imperfette verita del
Corano alla cieca e goffa idolatria dei Mori. Fu adunque il general dei
Saracini per la seconda volta accolto come il salvator della provincia:
gli amici del viver civile cospirarono contro i Selvaggi di quella parte
di Mondo; Cahina fu uccisa nella prima battaglia, e cadde con lei il mal
fermo edificio del suo impero e della superstizione che lo
fiancheggiava. Lo stesso spirito di sedizione si riaccese sotto il
successore di Hassan: ma infine fu soffocato dall'attivita di Musa e de'
suoi due figli; e si puo giudicare qual fosse il numero dei ribelli da
quello di trecentomila di loro che furono ridotti a cattivita.
Sessantamila di quelli schiavi, assegnati pel quinto dovuto al Califfo,
furono venduti a pro dell'erario: trentamila giovani furono arrolati
nelle milizie, e per le pie sollecitudini di Musa, che non cesso di
porre ogni opera ad inculcare ai vinti le dottrine e le pratiche del
Corano, s'abituarono gli Affricani ad obbedire l'appostolo di Dio e il
comandante dei fedeli. Pel clima che abitavano e pel loro governo, non
che pel modo di vivere e per le qualita delle abitazioni, i Mori
vagabondi rassomigliavano ai Bedoini del deserto, che abbracciando la
religione di Maometto ebbero l'orgoglio di appropiarsi la lingua, il
nome e l'origine degli Arabi. Cosi a poco a poco si mischio il sangue
degli stranieri con quello dei nativi del paese, e parve allora che la
medesima nazione si fosse diffusa dall'Eufrate all'Atlantico, sulle
arenose pianure dell'Asia e dell'Affrica. Concedo per altro che
cinquantamila _tende_ di Arabi puri abbian potuto passare il Nilo, e
disperdersi nel deserto della Libia, e so che cinque tribu di Mori
conservan tuttavia il loro idioma barbaresco, e portano il nome e il
carattere d'Affricani _bianchi_[377].

[A. D. 709]

V. Continuando i Goti la lor conquista dal settentrione al mezzodi, e i
Saracini dal mezzodi al settentrione vennero a scontrarsi sui confini
dell'Europa e dell'Affrica. Credean gli ultimi d'aver ragione di
detestare ed assalire un popolo che non avea la lor religione[378]. Sin
dal tempo che regnava Othmano[379], aveano i lor pirati devastata la
costa di Andalusia[380], e sempre si risovvenivano dei Goti che avean
soccorsa Cartagine. I re di Spagna allora, come adesso, possedean la
Fortezza di Ceuta, una delle colonne d'Ercole, separata da uno stretto
angusto dall'altra colonna che e la punta d'Europa. Rimaneva ancora agli
Arabi da conquistare il piccolo Cantone della Mauritania, ma Musa, che
altero della vittoria avea investito Ceuta, fu respinto dalla vigilanza
e dal coraggio del conte Giuliano generale dei Goti. Si riebbe ben
presto da questa disgrazia, e fu tratto d'impaccio da un messaggio
inaspettato del duce cristiano, che offeriva ai successori di Maometto
la sua persona, la sua spada, e la piazza che comandava, chiedendo il
vergognoso onore di introdurre gli Arabi nel cuor della Spagna[381]. Se
si cerca il motivo del tradimento, gli storici Spagnuoli ripetono,
giusta una novella popolare, che la sua figlia Cava[382] era stata
sedotta o violata dal suo sovrano, e che quel padre sacrifico alla
vendetta la sua religione e la patria. Soventi volte apparvero sregolate
e funeste le passioni dei principi; ma questa si nota favoletta,
romanzesca per se medesima, non s'appoggia che a deboli prove, e puo
bene l'istoria di Spagna offrire motivi d'interesse e di prudenza piu
atti a far impressione sullo spirito d'un politico veterano[383]. Dopo
la morte o la deposizione di Witiza, i suoi due figli erano stati
soppiantati dall'ambizione di Rodrigo signore Goto di nobile lignaggio,
il cui padre, duca o governatore d'una provincia, era stato la vittima
della tirannia del regno precedente. La monarchia era sempre elettiva:
ma i figli di Witiza educati sui gradini del trono, non poteano
tollerare la condizion di privati a cui erano ridotti. Il loro
risentimento palliato dalla dissimulazione delle Corti diveniva piu
pericoloso. Erano stimolati i lor partigiani dalla ricordanza dei favori
un tempo ricevuti, e dalla speranza che potevano avere in una
rivoluzione; ed il loro zio Oppas, arcivescovo di Toledo e di Siviglia,
era il primo personaggio della chiesa, e il secondo dello Stato. E
verosimile che Giuliano fosse avvolto nella disgrazia di questa
sventurata fazione; che avesse molto a temere e poco a sperare dal nuovo
regno, e che l'imprudente Rodrigo non potesse in trono dimenticare, ne
perdonare gli oltraggi dalla sua famiglia sostenuti. Il merito e
l'autorita di Giuliano lo rendeano un soggetto utile, ma formidabile;
avea grandi poderi, partigiani arditi e numerosi, e per mala sorte ha
dato a divedere anche troppo che, padrone dell'Andalusia e della
Mauritania, teneva in mano le chiavi della monarchia di Spagna. Troppo
debole siccome egli era a romper guerra contro il sovrano, cerco l'aiuto
di estera Potenza, e invitando stoltamente i Mori e gli Arabi origino le
calamita d'otto secoli: gli ragguaglio per lettere o in un abboccamento
della ricchezza, non che della poca forza del suo paese, della debolezza
d'un principe poco amato dal popolo, e dello stato di degradamento in
cui era caduta quella effeminata nazione. Non erano piu i Goti quei
Barbari vittoriosi che aveano umiliata la superbia di Roma, spogliata la
regina delle nazioni, e trionfato dal Danubio al mare Atlantico:
segregati pei Pirenei dal rimanente del Mondo, s'erano addormentati i
successori d'Alarico nella quiete d'una lunga pace. Le mura delle citta
cadevano in brani, i giovani cittadini aveano lasciato l'esercizio delle
armi, e sempre alteri dell'antica fama doveano nella loro presunzione
essere colla prima guerra perduti. L'ambizioso Saracino fu spronato a
quel conquisto dalla facilita e dall'importanza che vedea di farlo; ma
non vi si accinse che dopo aver consultato il Califfo. Un corriere da
lui spedito a Walid ne reco una lettera che permetteva di aggregare i
reami ignoti dell'occidente alla religione, ed al trono dei Califfi.
Musa intanto manteneva segretamente e cautamente in Tanger il suo
carteggio con Giuliano, e sollecitava gli apparecchi; ma per liberare i
congiurati da ogni rimorso gli andava assicurando, che si terrebbe
contento alla gloria o al bottino di quella impresa, ne mai avvisarebbe
di stanziare gli Arabi al di la del mare che separa l'Affrica
dall'Europa[384].

[A. D. 710]

Prima di affidare un esercito di fedeli ai traditori e agli infedeli
d'una terra estrania, volle Musa fare della lor forza e veracita una
prova di poco rischio. Cento Arabi, e quattrocento Affricani
tragittarono su quattro navi da Tanger a Ceuta; il nome di Tarik, lor
Capo, indica tuttavia il sito ove sbarcarono, e la data di questo
memorando avvenimento[385] e fissata nel mese di ramadan del
novantunesimo anno dell'Egira, ossia nel mese di luglio, 748, se si
conteggia come gli Spagnuoli dall'Era di Cesare[386] in poi, o
finalmente settecento dieci anni dopo la nascita di Cristo. Partendo da
questo primo porto fecero diciotto miglia, sopra un terreno sparso di
colline, prima di giugnere al castello e alla citta di Giuliano[387], a
cui l'aspetto verdeggiante d'un promontorio che s'avanza in mare diede
il nome di isola Verde, ed e anche conosciuta sotto nome di Algeziras.
La grande ospitalita con che furono accolti, il numero de' cristiani che
ad essi si congiunse, le scorrerie che fecero in una provincia ubertosa
e mal custodita, la ricchezza del bottino e la sicurezza loro nel
ritorno, furono considerati dai loro concittadini come i piu favorevoli
presagi di sicura vittoria. Sin dai primi giorni della primavera
vegnente s'imbarcarono cinquemila veterani e volontari sotto gli ordini
di Tarik, bravo ed intrepido guerriero che supero le speranze del suo
capitano. Il troppo fedele Giuliano avea fornito navi di trasporto.
Approdarono i Saracini alla punta di Europa[388]. Nel nome corrotto di
Gibraltar, ovvero di Gibilterra, si scontra tuttavia la prima
denominazione di _Gebel al Tarik_, montagna di Tarik, e le trincere del
campo degli Arabi sono state il primo sbozzo di quelle fortificazioni
che, difese dagli Inglesi, hanno ultimamente resistito all'arte e alla
potenza della Casa di Borbone. Dai governatori dei Cantoni vicini fu
ragguagliata la Corte di Toledo dello sbarco e dell'avvicinamento degli
Arabi; e la disfatta di Edeco un dei generali di Rodrigo, che aveva
avuto ordine di prendere e d'incatenare que' presuntuosi forestieri,
avverti questo principe del gran pericolo che correva. Per suo comando
furono raunati i duchi e i conti, i vescovi e i nobili del reame tutti
seguiti dai loro vassalli, e colla uniformita di linguaggio, di
religione e di costumi, allora dominante fra le varie nazioni soggette
alla monarchia Spagnuola, si puo spiegare quel titolo di re dei Romani
dato da un istorico Arabo a Rodrigo. Le forze di questo re ascendevano a
novanta o a centomila uomini, esercito ben formidabile pel numero, se
del pari lo fosse stato per la fedelta e la disciplina. Quello di Tarik,
cresciuto di nuovi rinforzi, era composto di dodicimila Saracini; ma il
credito di Giuliano vi trasse da ogni parte i cristiani malcontenti, e
gran numero d'Affricani fu sollecito di partecipare ai piaceri temporali
che loro offriva il Corano. La battaglia che decise la sorte di questo
regno fu data nei contorni di Cadice, presso la citta di Xeres, fatta
celebre da questo avvenimento[389]; la piccola riviera di Guadaleta che
va a cadere nella baia, separava i due campi, e a conquistare o a
perdere il possesso delle due rive di questa si limitarono i vantaggi e
i disastri di tre giornate consecutive spese in sanguinose scaramucce;
ma nel quarto giorno vennero i duo eserciti a una battaglia fiera o
decisiva. Avrebbe Alarico avuto vergogna, mirando il suo indegno
successore ornato il capo di un diadema di perle, avvolto in una lunga
veste ricamata d'oro e di seta, coricato mollemente sopra una lettiga o
sopra un cocchio d'avorio tirato da due muli bianchi. Malgrado del loro
valore furono oppressi i Saracini dal numero, e sedicimila di loro
copersero dei propri cadaveri il terreno. «Fratelli miei, disse Tarik
alle schiere che gli rimanevano, il nemico ci sta a fronte, di dietro il
mare. Dove potreste voi ritirarvi? Seguite il vostro generale: ho
giurato di morire o di calcare sotto i miei piedi il re de' Romani».
Egli aveva pure altri soccorsi oltre l'intrepidezza del suo disperato
coraggio; assai sperava nel carteggio segreto e nei notturni
abboccamenti che aveva il Conte Giuliano co' figli e col fratello di
Witiza. I due principi e l'arcivescovo di Toledo stavano nel posto piu
importante: seppero essi scegliere a tempo il momento di disertare; si
trovarono sbaragliate le file dei cristiani; lo spavento e il sospetto
s'erano impadroniti di tutti gli animi, e ciascheduno piu non penso che
alla personal sicurezza; gli avanzi dell'esercito dei Goti, perseguitati
dai vincitori per tre giorni, furono totalmente distrutti o dispersi. In
mezzo alla confusion generale si slancio Rodrigo dal cocchio, e salto
sul suo cavallo _Orelia_, il piu veloce dei suoi corridori; ma non campo
da quella morte che piu conviene a un soldato, se non per perire meno
gloriosamente nelle acque del Beti, o del Guadalquivir. Fu trovato sulla
riva il suo diadema, la sua veste e il cavallo; ma poiche era scomparso
il suo corpo nelle onde, probabilmente la testa che il Califfo riceve
per la sua, e che fece esporre con grande fasto davanti il palagio di
Damasco, era quella di qualche vittima piu oscura. «Tale e, dice un
valente storico degli Arabi, la sorte dei re che stanno lontani del
campo di battaglia[390].»

[A. D. 711]

Erasi tanto ingolfato il conte Giuliano nei delitti e nell'infamia, che
piu non ponea speranza in altro che nella total ruina della patria. Dopo
la battaglia di Xeres, consiglio al generai Saracino le operazioni che
terminar dovevano nel piu sicuro modo il conquisto. «Il re dei Goti e
perito, gli disse, i principi sono in fuga, l'esercito sconfitto,
sbigottita la nazione: spedite distaccamenti ad assicurarsi delle citta
della Betica; ma quanto a voi, marciate in persona e senza indugio alla
citta reale di Toledo, e non lasciate ai cristiani gia scompigliati il
tempo o la quiete necessaria ad eleggere un nuovo monarca.» Tarik segui
questo parere. Un prigioniero Romano che abbracciato avea l'Islamismo, e
che era stato liberato dal Califfo medesimo, ando ad assalire Cordova
con settecento cavalieri, guado il fiume a nuoto e sorprese la citta; i
cristiani rifuggiti entro una chiesa si difesero piu di tre mesi. Da un
altro distaccamento fu sottomessa la costa meridionale della Betica, la
quale, negli ultimi giorni della potenza dei Mori, formava il piccolo ma
popoloso reame di Granata. Tarik dal Beti si trasferi verso il
Tago[391]; attraversando la Sierra Morena, che separa l'Andalusia dalla
Castiglia, comparve rapidamente sotto le mura di Toledo[392]. I piu
zelanti cattolici se n'erano fuggiti con le reliquie dei Santi, e se
furon chiuse le porte lo furono solamente sino a tanto che non ebbe il
vincitore sottoscritta una capitolazione onesta e ragionevole.
Concedette egli agli abitanti liberta di andarsene colle robe loro;
permise ai cristiani sette chiese; lascio che l'arcivescovo e il clero
esercitassero le loro funzioni religiose, e che i monaci seguitassero o
infrangessero la loro Regola, e in tutti gli affari civili e criminali
rimasero sommessi i Goti e i Romani alle leggi e ai magistrati propri.
Ma se i cristiani furono protetti dalla giustizia di Tarik, fu egli
indotto dalla gratitudine e dalla politica a premiare i Giudei, i quali
e in segreto e pubblicamente aveano giovato i suoi piu rilevanti
trionfi. Questa nazione perseguitata dai re e dai Concilii di Spagna,
che le avevano fatta piu volte l'alternativa dell'esiglio o del
battesimo, ributtata dal grembo della societa, avea colto allora il
destro opportuno per vendicarsi. La memoria dell'anterior sua condizione
paragonata alla presente era un pegno sicuro della sua fedelta; e di
fatto si mantenne l'alleanza de' discepoli di Mose e di quelli di
Maometto sin al tempo che gli uni e gli altri furono dalla Spagna
cacciati. Da Toledo avanzo il Capo degli Arabi le sue conquiste verso il
nort, e assoggetto i distretti che di poi hanno costituito i regni di
Castiglia e di Leone. Ma vano sarebbe annoverare ad una ad una le citta
che si arresero quando loro si avvicino, o descrivere di nuovo quella
tavola di smeraldo[393] che portarono i Romani dall'oriente in Italia, e
che fra le spoglie di Roma passo nelle mani dei Goti, e fu da Tarik
spedita al pie del trono di Damasco. La citta marittima di Gijon fu, al
di la dei monti delle Asturie, il termine delle imprese del luogotenente
di Musa[394], il quale con la celerita di un viaggiatore avea corso le
settecento miglia che separano la roccia di Gibilterra dalla baia di
Biscaglia. La barriera dell'oceano l'obbligo a ritornarsene addietro, e
ben presto fu richiamato a Toledo per giustificarsi della presunzione
che egli aveva avuta di soggiogare un regno, mentre il suo generale era
assente. La Spagna allora piu selvaggia, e che meno regolarmente difesa
avea per due secoli resistito alle armi Romane, fu vinta in pochi mesi
dai Saracini, e tanta era la premura dei popoli di sottomettersi e di
trattar col nemico, che si cita il governatore di Cordova come l'unico
capitano, che senza venire a patti sia divenuto suo prigioniero. Dalla
battaglia di Xeres fu irrevocabilmente decisa la sorte dei Goti, e nel
generale spavento ogni parte della monarchia credette necessario evitare
una lotta, ove aveano dovuto soccombere le forze di tutta la nazione
congiunte insieme[395]. Vennero poi la carestia e la peste, una dopo
l'altra, a terminare la desolazione di quel paese, ed i governatori
ansiosi di arrendersi, poterono per avventura esagerare le difficolta
che incontravano a radunare le provvisioni necessarie per sostenere un
assedio. Contribuirono pure i terrori della superstizione a disarmare i
cristiani: l'astuto Arabo seppe accreditare voci di sogni, di presagi,
di profezie in favore della sua causa, come quella d'avere scoperto in
un appartamento del palagio i ritratti dei guerrieri destinati a
conquistare la Spagna. Pure viveva ancora una scintilla che doveva
rianimare la monarchia Spagnuola; una folla di invitti fuggiaschi
preferi una vita miserabile, ma libera, nelle vallate dell'Asturia, e i
robusti montanari respinsero gli schiavi del Califfo, e quindi la spada
di Pelagio si trasformo nello scettro dei re cattolici[396].

[A. D. 712-713]

Alla notizia di questi rapidi trionfi la soddisfazione di Musa degenero
in invidia temendo, senza palesarlo, che Tarik non gli lasciasse piu
luogo a conquisti. Partissi dalla Mauritania con diecimila Arabi e
ottomila Affricani per andare in Ispagna, e sotto le sue bandiere
militavano i piu nobili dei Coreishiti. Al suo figlio maggiore lascio il
governo dell'Affrica, e condusse con se i tre piu giovani i quali, per
l'eta ed il valore, si mostravano atti a secondare le imprese piu
coraggiose del padre. Approdo egli ad Algeziraz, dove fu rispettosamente
accolto dal conte Giuliano, il quale soffocando i rimorsi della
coscienza testifico, in parole ed in fatti, che la vittoria degli Arabi
non avea punto ne poco scemata l'affezione sua per la lor causa.
Nondimeno rimanevano a Musa alcuni nemici da sottomettere. I Goti, nel
tardo lor pentimento, paragonavano il loro numero a quel dei vincitori:
le citta trascurate da Tarik si credevano imprendibili, e da intrepidi
patriotti erano difese le fortificazioni di Siviglia e di Merida. Dal
Beti marcio Musa all'Anas, ossia dal Guadalquivir alla Guadiana, ne
assedio le citta, e le sottomise successivamente. Quando scorse le opere
della romana magnificenza, il ponte, gli acquidotti, gli archi trionfali
e il teatro dell'antica metropoli della Lusitania, disse egli a quattro
uffiziali del suo seguito: «Si direbbe che la razza umana abbia unito
tutta l'arte e tutte le forze che aveva per fondare questa citta:
fortunato colui che potra divenirne padrone!» A tanta ventura egli
aspirava in fatti; ma gli abitanti di Merida sostennero in questa
occasione l'onore che avevano di discendere dai bravi legionari
d'Augusto[397]. Sdegnando di confinarsi entro le mura, uscirono ad
assalire gli Arabi nel piano; ma furono puniti di tanta imprudenza da un
distaccamento nemico che postosi in agguato, nel fondo d'una cava o in
mezzo a muricci, precluse loro la ritirata. Allora Musa fece condurre
all'assalto le torri di legno che usavansi negli assedi: la difesa della
piazza fu lunga ed ostinata, ed il _Castello dei Martiri_ sara per le
generazioni future una perpetua testimonianza della rotta dei Musulmani.
Finalmente la costanza degli assediati fu vinta alla lunga dalla fame e
dalla disperazione, e il vincitore prudente attribui nella capitolazione
alla stima e alla clemenza cio che fu ridotto a concedere per l'ansieta
di godere della vittoria. Fu lasciata agli abitanti la scelta fra
l'esiglio o il tributo: le due religioni si divisero fra loro le chiese,
e furono confiscati a profitto dei Musulmani gli averi di coloro che
perirono nell'assedio, o che ripararono nella Galizia. Venne Tarik su
Merida e Toledo a salutare Musa, e lo condusse al palazzo dei re Goti.
Il loro primo abboccamento fu freddo e cerimonioso: volle il
Luogo-tenente del Califfo un conto esatto dei tesori della Spagna, ed
ebbe Tarik occasione di vedere che esposta era la sua riputazione ai
sospetti ed all'infamia. Quest'eroe fu imprigionato, insultato e
ignominiosamente frustato per mano, o almeno, per ordine di Musa. I
primi Musulmani per altro osservavano una si stretta disciplina, ed
avevano uno zelo si puro e uno spirito si docile, che dopo questo
pubblico oltraggio non vi fu difficolta di commettere a Tarik
l'onorevole impresa di ridurre a sommessione la provincia di Tarragona.
Dalla liberalita dei Coreishiti fu eretta in Saragossa una moschea; il
porto di Barcellona riaperto ai vascelli della Soria; e gli Arabi
perseguitarono i Goti al di la dei Pirenei nella provincia di Settimania
(la Linguadoca) di cui erano quelli in possesso[398]. Trovo Musa in
Carcassona sette statue equestri di argento massiccio, che stavano nella
Chiesa di Santa Maria, e non e credibile che ve le abbia lasciate. Da
Narbona, ove pose un _termine_ ossia una colonna, se ne torno sulle
coste della Galizia e della Lusitania. In sua assenza, Abdelaziz, uno
dei suoi figli, ebbe a punire gli insorgenti di Siviglia, e da Malaga
sino a Valenza soggiogo le sponde del Mediterraneo. Il trattato ch'egli
fece col saggio e prode Teodemiro, e che ci e rimasto in originale[399],
dara a conoscere i costumi e la politica di quel tempo. «_Articoli di
pace convenuti e giurati tra Abdelaziz, figlio di Musa, figlio di
Nassir, e Teodemiro, principe dei Goti._ Nel nome del misericordioso
Iddio, Abdelaziz concede la pace alle seguenti condizioni: non sara
turbato Teodomiro nel suo principato; non si rechera ingiuria alla vita,
ne alle proprieta, ne alle donne, ne ai fanciulli, ne alla religione, ne
ai templi dei cristiani; Teodemiro consegnera spontaneamente le sue
sette citta di Orihuela, Valentola, Alicante, Mola Vacasora, Bigerra
(oggi Bejar), Ora (ossia Opta) e Lorca; non soccorrera, ne ricevera i
nemici del Califfo, ma comunichera fedelmente quanto egli per avventura
scoprisse dei loro disegni ostili; paghera annualmente, come pure ogni
Goto di famiglia nobile, una pezza d'oro, quattro misure di biada,
altrettanto d'orzo, e una certa quantita di mele, d'olio e d'aceto:
l'imposizione di ciascuno dei loro vassalli sara la meta di questa
tassa. Segnato il quattro di Regeb, l'anno dell'Egira 94, e sottoscritto
da quattro testimoni Musulmani[400]». Tanto Teodemiro che i suoi sudditi
furono trattati con singolare dolcezza; ma pare che la rata del tributo
variasse dal decimo al quinto, a seconda della docilita od ostinazione
dei cristiani[401]. In questa rivoluzione ebbero essi molto a soffrire
dalle passioni naturali e religiose degli Arabi, i quali profanarono
varie chiese, e qualche volta presero per idoli le reliquie e le
immagini. Alcuni ribelli furono passati a filo di spada, ed una citta
situata fra Cordova e Siviglia, della quale non conosciamo il nome, fu
rasa sino alle fondamenta. Se per altro si paragonano queste violenze
con quelle commesse dai Goti, quando invasero la Spagna, o alle altre
che accadero quando i re di Castiglia e d'Aragona la ripigliarono,
converra far elogio alla moderazione ed alla disciplina degli Arabi.

[A. D. 714]

Era Musa assai attempato, quantunque, per nascondere la sua vecchiezza,
coprisse sotto una polve rossa la canizie della barba; ma il suo cuore
riscaldato dall'amore di gloria sentiva tuttavia il fervore della
gioventu. Non vedendo nel possesso della Spagna che il primo passo alla
conquista d'Europa, dopo avere in terra ed in mare apparecchiato un
poderoso armamento, si metteva in punto per varcare di nuovo i Pirenei,
per battere nella Gallia e nell'Italia i regni de' Franchi e de'
Lombardi, allora pendenti verso l'ultima rovina, e per predicare l'unita
di Dio sull'altare del Vaticano. Di la, soggiogando i Barbari della
Germania, voleva seguire il corso del Danubio, dalla sua sorgente sino
al Ponto-Eusino, rovesciare l'impero di Costantinopoli, e, ripassando
d'Europa in Asia, riunire le contrade, che avrebbe vinte, al governo di
Antiochia ed alle province della Soria[402]; ma questo vasto disegno,
che non era poi forse tanto difficile ad eseguirsi, doveva agli occhi
delle anime volgari sembrare stravagante, e quasi una visione da
conquistatore. Non ando guari che Musa fu obbligato a risovvenirsi della
propria dependenza e servitu. Gli amici di Tarik avevano esposto con
buon successo i suoi servigi e l'ingiuria che aveva sofferta: la Corte
di Damasco biasimo il procedere di Musa, entro in sospetto delle sue
intenzioni, e la tardanza sua ad obbedire al primo ordine, che lo
richiamava, ne fece venire un secondo piu severo e perentorio. Fu
spedito dal Califfo un intrepido messaggero al campo di Musa, a Lugo in
Galizia, e quivi alla presenza dei Musulmani e dei cristiani afferro la
briglia del suo cavallo. Fosse la fedelta di Musa, o quella delle sue
milizie, non seppe egli pensare a disobbedire; ma fu mitigata la sua
disgrazia dal richiamo del suo rivale, e dalla licenza ch'egli ebbe di
dare i due governi che aveva a due suoi figli Abdallah e Abdelaziz. Nel
suo viaggio trionfale da Ceuta a Damasco, fece pompa delle spoglie
dell'Affrica e dei tesori della Spagna, ed aveva al suo seguito
quattrocento Goti nobili che portavano corone e cinture d'oro. Si
valutava a diciotto ed anche a trentamila il numero dei prigionieri
maschi e femmine trascelto, secondo la nascita e bellezza loro, a
decorare il trionfo. Giunto a Tiberiade in Palestina seppe da un
corriere di Solimano, fratello di Valid ed erede presuntivo del trono,
essere il Califfo infermo di pericolosa malattia, e che Solimano
desiderava che Musa riservasse all'epoca del suo regno lo spettacolo dei
trofei della sua vittoria. Se fosse guarito Valid, sarebbe stata
colpevole la dilazione di Musa; quindi egli prosegui il suo cammino e
ritrovo gia sul trono un nemico. Fu esaminata la sua condotta da un
giudice parziale: il suo avversario era caro al popolo, e quindi fu
quegli dichiarato reo di vanita e di mala fede, e l'ammenda, a cui fu
condannato, di dugentomila pezze d'oro, se non lo ridusse alla miseria
divenne una prova delle suo rapine; l'indegno trattamento che aveva
usato a Tarik fu punito con una ignominia somigliante, e il vecchio
generale, dopo essere stato pubblicamente flagellato, stette un giorno
intiero sotto la sferza del Sole davanti la porta del suo palazzo, e
fini coll'ottenere un onesto esiglio col pio nome di pellegrinaggio alla
Mecca. La caduta di Musa avrebbe dovuto saziare l'odio del Califfo; ma
egli temeva una famiglia potente ed oltraggiata, e il suo spavento ne
domandava l'estirpazione. Fu segretamente, e con prontezza, spedita la
sentenza di morte in Affrica ed in Ispagna a' fedeli servi del trono, e
se fu giusta, certamente furono nell'eseguirla violate le forme
dell'equita. Abdelaziz mori nella moschea, o nel palazzo di Cordova
sotto il ferro de' cospiratori, ed i suoi assassini gli rinfacciarono
d'avere avuto pretensione agli onori di re, come pure lo scandolo del
suo matrimonio con Egilona, vedova di Rodrigo, che offendeva i
pregiudizi dei Cristiani non che dei Musulmani. Con un raffinamento di
crudelta fu presentata la sua testa al padre domandandogli, se conosceva
le fattezze di quel ribelle: «Si, esclamo con indignazione, conosco quel
volto; sostengo che fu innocente, e invoco sul capo dei suoi assassini
un egual destino, ma piu giusto». Ben presto la disperazione e la
vecchiaia liberarono Musa dal timore dei re; egli si mori di affanno
dopo che fu giunto alla Mecca. Fu trattato meglio il suo rivale Tarik al
quale furon perdonati i suoi servigi, e permesso d'entrare nel novero
degli schiavi[403]. Non so se il conte Giuliano ricevesse per guiderdone
la morte che aveva meritata, ma non l'ebbe per mano dei Saracini,
avvegnache sia smentito dalle testimonianze piu irrefragabili cio che si
disse dell'ingratitudine loro verso i figli di Witiza. Ai due principi
si restituirono i privati demanii del padre; ma alla morte del
primogenito, chiamato Eba, sua figlia dallo zio Sigebut fu ingiustamente
spogliata del paterno retaggio. Ando la figlia dal principe Goto a
perorare la sua causa davanti al Califfo Hashem, ed ottenne la
restituzione delle sue proprieta; fu data in matrimonio ad un nobile
Arabo, e i suoi due figli, Isacco ed Ibrahim, furono in Ispagna accolti
con quei riguardi che alla nascita e alla ricchezza loro si convenivano.

Una provincia conquistata prende facilmente le abitudini del vincitore,
sia per l'introduzione degli stranieri, sia per lo spirito di imitazione
che s'insinua ne' nazionali: cosi la Spagna, che avea veduto
alternativamente mischiarsi al proprio sangue quello dei Cartaginesi,
dei Romani, dei Goti, in poche generazioni venne pigliando il nome ed i
costumi degli Arabi. Dietro ai primi generali ed ai venti Luogo-tenenti
del Califfo, che si succedettero in quel paese, giunse pure un seguito
numeroso d'ufficiali civili e militari, i quali amavan meglio menare una
vita agiata in paese lontano, che vivere stentatamente in patria. Queste
colonie di Musulmani portavano vantaggio all'interesse del pubblico e
dei privati, e le citta della Spagna rammemoravano con fasto la tribu, o
il cantone dell'oriente donde traevano origine. Le vittoriose brigate di
Tarik e di Musa, quantunque miste di molte nazioni, eran distinte col
nome di _Spagnuole_ il quale formava in certo modo il lor diritto di
conquista; permisero nondimeno ai Musulmani dell'Egitto di stanziarsi
nella Murcia e in Lisbona. La legione regia di Damasco si domicilio in
Cordova, quella di Emesa in Siviglia, quella di Kinnisrin ossia Calcide
in Jaen, quella di Palestina in Algeziras e in Medina Sidonia. i
guerrieri venuti dall'Yemen e dalla Persia si sperperarono intorno a
Toledo e nell'interno del paese, e le fertili possessioni di Granata
furono date a diecimila cavalieri[404] della Soria e dell'Irak, i quali
erano la razza piu pura e piu nobile che fosse in Arabia. Queste fazioni
ereditarie mantenevano uno spirito di emulazione talora utile, ma il piu
delle volte pericoloso. Dieci anni dopo la conquista, fu presentata al
Califfo una carta della Spagini ove erano segnati i mari, i fiumi, i
porti, le citta, il numero degli abitanti, il clima, il suolo
e le produzioni minerali[405]. Nello spazio di due secoli,
l'agricoltura[406], le manifatture e il commercio d'un popolo illustre
crebbero vie meglio le beneficenze della natura, e gli effetti della
operosita degli Arabi furono anche abbelliti dalla oziosa loro fantasia.
Il primo degli Ommiadi che regno in Ispagna chiese in sussidio i
cristiani; e col suo editto di pace e di protezione si tenne contento ad
un modico tributo di diecimila oncie d'oro, di diecimila libbre
d'argento, di diecimila cavalli, di altrettanti muli, di mille corazze e
d'un ugual numero di elmetti e di lancie[407]. Il piu possente dei suoi
successori ricavo dallo stesso regno una rendita annuale di dodici
milioni e quarantacinquemila denari ossia pezze d'oro, che formano circa
sei milioni sterlini[408], somma che nel decimo secolo probabilmente
superava la totalita delle rendite di tutti i monarchi cristiani.
Risedeva il Califfo in Cordova, citta che vantava seicento moschee,
novecento bagni e dugentomila case; dava leggi a ottanta citta di
prim'ordine, a trecento del secondo e del terzo, e dodicimila villaggi
ornavano le fertili sponde del Guadalquivir. Queste sicuramente sono
esagerazioni degli Arabi, ma e vero pero che non mai fu piu ricca la
Spagna, ne meglio coltivata e popolosa, come sotto il loro governo[409].

Aveva il Profeta santificate le guerre de' Musulmani; ma tra i vari
precetti, e gli esempi da lui dati in vita, prescelsero i Califfi le
lezioni di tolleranza piu acconce a disarmare la resistenza
degl'increduli. Era sempre l'Arabia il santuario ed il retaggio del Dio
di Maometto, il quale poi guardava con occhio men amorevole e men geloso
le altre nazioni della terra. Quindi gli adoratori del suo Dio credevano
potere a buon dritto estirpare i politeisti e gl'idolatri che ignoravano
il suo nome[410]; ma non ando guari tempo che vennero sagge
considerazioni politiche in supplimento delle massime di giustizia, e,
dopo qualche misfatto d'uno zelo intollerante, seppero i Musulmani,
insignoritisi dell'India, rispettare le pagodi di quel popolo numeroso e
devoto. A' discepoli di Abramo, di Mose e di Gesu[411] fu mandato
solenne invito, perche abbracciassero il culto del Profeta, come il piu
perfetto, ma pero, quando avessero voluto pagare piuttosto una tassa
moderata, si concedea loro liberta di coscienza, e facolta di adorare
Iddio alla lor maniera[412]. Col professare l'Islamismo poteano i
prigionieri, fatti sul campo di battaglia, redimersi dalla morte; le
donne peraltro doveano adattarsi alla religione de' padroni, e cosi, per
l'educazione che davasi a' figli de' prigionieri, andava a poco a poco
crescendo il numero de' proseliti sinceri. Ma dalla seduzione per
avventura piu che dalla forza furono vinti que' milioni di neofiti
dell'Affrica, i quali si dichiararono pronti a seguire la novella
religione. Con un atto di poco momento, con una semplice profession di
fede, in un istante il suddito o lo schiavo, il prigioniero o il
delinquente diveniva uom libero, eguale e compagno de' Musulmani
vittoriosi. Espiati erano tutti i suoi peccati, infranti tutti i suoi
impegni anteriori: a' voti di castita sostituivansi le inclinazioni
della natura; la tromba de' Saracini svegliava gli spiriti ardenti
sopiti nel chiostro, e in quella generale convulsione ogni Membro d'una
nuova societa si collocava in quella situazione, che a' suoi talenti e
al suo coraggio si conformava. Non era minore l'impressione che faceva
su la moltitudine la felicita promessa da Maometto nell'altra vita, di
quel che i piaceri in questa permessi; e vuol carita che si pensi, che
da buon numero de' suoi proseliti si credesse lealmente alla verita e
santita della sua rivelazione, la quale di fatto, ad un politeista
ragionatore, potea parere degna della natura divina, non che dell'umana.
Piu pura del sistema di Zoroastro, piu generosa della legge di
Mose[413], sembrava la religion di Maometto meno contraria alla ragione
di quello che i tanti misteri e le superstizioni che, nel settimo
secolo, la semplicita digradavano dell'Evangelo.

Nelle vaste regioni della Persia e dell'Affrica avea l'Islamismo
sradicata la religion nazionale. Tra le Sette dell'oriente, la teologia
equivoca de' Magi era la sola che tuttavia sussistesse, ma si potea di
leggieri, sotto il venerando nome d'Abramo, destramente collegare alla
catena della rivelazione divina gli scritti profani di Zoroastro[414].
Potevasi raffigurare il suo cattivo principio, il genio Ahriman, come il
rivale o la creatura di Lucifero. Non v'era un'immagine che ornasse i
templi della Persia, ma si poteva rappresentare come una goffa e
cerimoniosa idolatria il culto che al Sole ed al fuoco era diretto[415].
Dalla prudenza de' Califfi, per l'esempio dato da Maometto[416], fu
rivolta l'opinione all'avviso piu moderato, e tanto i Magi che i Guebri
furono posti co' Giudei e co' Cristiani nel novero de' popoli della
legge scritta[417]; di modo che nel terzo secolo dell'Egira, la citta di
Herat offerse un singolare conflitto di fanatismo privato e di pubblica
tolleranza[418]. Per la legge musulmana era assicurata la liberta civile
e religiosa dei Guebri di Herat con patto che pagassero un tributo; ma
l'umile moschea, di recente innalzata dai Musulmani, era oscurata
dall'antico splendore di un tempio del Fuoco unito all'edifizio
musulmano. Predicando si lagno un fanatico Imano di questa scandalosa
vicinanza, ed accagiono di debolezza o d'indifferenza i fedeli.
Attizzato dalla sua voce si rauno il popolo tumultuariamente, furon date
alle fiamme le moschee ed il tempio, ma sul loro suolo si comincio
subito una nuova moschea. Ricorsero i Magi al sovrano del Corasan per
ottenere riparazione all'ingiuria sofferta, ed egli avea promesso
giustizia e soddisfazione, quando (cio che si stentera a credere)
quattromila cittadini di Herat, di carattere austero e d'eta matura,
giuravano con voce unanime che _mai_ non aveva esistito il tempio del
Fuoco. Allora non vi fu piu modo per continuare l'inquisizione del
fatto, e la coscienza de' Musulmani, scrive lo storico Mirchond[419],
non ebbe rimorso di questo suo pio e meritorio spergiuro[420]. Il piu
gran numero per altro dei templi della Persia ando in rovina per la
diserzione accaduta a poco a poco, ma generale, di quelli che li
frequentavano. Fu la diserzione fatta _a poco a poco_, poiche non se ne
sa ne il tempo ne il luogo, e non pare che fosse accompagnata da
persecuzioni e da resistenza. Fu _generale_, poiche fu l'Islamismo
abbracciato da tutto il regno, cominciando da Shiraz sino a Samarcanda,
mentre la lingua del paese, conservata dai Musulmani di quella regione,
prova la loro origine persiana[421]. Da parecchi miscredenti, dispersi
nelle montagne e nei deserti, fu ostinatamente difesa la superstizione
dei loro antenati, e rimane una debole tradizione della teologia dei
Magi nella provincia di Kirman, sulle sponde dell'Indo, fra i persiani
che stanno a Surate e nella colonia fondata presso Ispahan da Shah
Abbas. Il gran pontefice si e ritirato nel monte Elbourz, diciotto leghe
distante dalla citta di Yezd. Il fuoco perpetuo, se continua ad ardere,
e inaccessibile ai profani, ma i Guebri, che nelle fattezze uniformi e
molto grossolane attestano la purezza del sangue loro, vanno in
peregrinazione a visitare il domicilio di quel pontefice che e lor
maestro ed oracolo. Cola ottantamila famiglie conducono una vita
tranquilla e innocente sotto la giurisdizione de' vecchi, e con alcuni
lavori industriosi e con le arti meccaniche provvedono alla sussistenza,
non trascurando di coltivare la terra con quello zelo che, come dovere,
e loro inspirato e prescritto dalla religione. Il volere dispotico di
Shah Abbas, il quale pretendea con minacce e torture forzarli a
consegnargli i libri di Zoroastro, fu vano contro la loro ignoranza; ed
ora, sia moderazione o disprezzo, i sovrani attuali non danno piu
inquietudine agli oscuri Magi superstiti[422].

[A. D. 749-1076]

La costa settentrionale dell'Affrica e quel solo paese, ove dopo essersi
ampiamente diffusa e aver dominato per lungo tempo, sia poi la luce
dell'Evangelo totalmente scomparsa. Una nebbia d'ignoranza avea pure
avvolto nelle tenebre stesse le scienze e le arti, cola venute da Roma e
da Cartagine, ne piu era oggetto di studio la dottrina di San Cipriano e
di Sant'Agostino. Sotto il furore de' Donatisti, de' Vandali e de' Mori
erano cadute cinquecento chiese vescovili; scemato il numero de'
sacerdoti, docilmente si sottomise il popolo, privo di regola, di lumi e
di speranze, al giogo del Profeta d'Arabia. Dopo un mezzo secolo
dall'espulsione de' Greci in poi, un Luogo-tenente dell'Affrica avviso
il Califfo che per la conversione degl'infedeli[423] era cessato il
tributo che pagavano; e questo pretesto, da lui preso per celare la sua
frode e ribellione, diveniva in qualche guisa specioso pei rapidi
progressi che l'Islamismo avea fatti. Nel secolo susseguente, cinque
vescovi, spediti dal patriarca Giacobita, si rendettero da Alessandria a
Cairoan con una missione straordinaria per quivi raunare e rianimare i
moribondi avanzi del cristianesimo[424]; ma basta l'intervento d'un
prelato estero, separato dalla chiesa latina e nemico de' cattolici, per
indicare il deperimento e la dissoluzione della gerarchia affricana. Non
erano piu que' tempi che i successori di San Cipriano, presedendo un
Sinodo numeroso, potevano a forze eguali contendere contro l'ambizione
del pontefice Romano. Nell'undecimo secolo dovette lo sventurato prete,
che sedea su le rovine di Cartagine, implorare limosina e protezione dal
Vaticano, e amaramente si dolse d'essere stato non solo ignominiosamente
spogliato e battuto colle verghe da' Saracini, ma di vedere contestata
la sua autorita dai quattro suffraganei ch'erano le deboli colonne della
sua sede episcopale. Abbiamo due lettere di Gregorio VII[425], nelle
quali si studia questo Papa d'alleviare i mali de' Cattolici, e
d'ammansare l'orgoglio d'un principe Moro. Assicura egli il soldano che
il Dio da lui adorato e lo stesso che il suo, e soggiugne che ha
speranza di trovarlo un giorno nel seno d'Abramo; ma dalle sue doglianze
di non avere cola tre vescovi che potessero consacrarne un quarto,
s'argomentava la pronta ed inevitabile caduta dell'Ordine episcopale. Da
lungo tempo i cristiani d'Affrica e di Spagna s'erano sottomessi alla
circoncisione; da lungo tempo s'astenevano dal vino e dal maiale, ed
erano denominati _Mosarabi_[426], o Arabi adottivi, perche negli usi
loro civili e religiosi s'accostavano a quelli de' Musulmani[427]. Verso
la meta del duodecimo secolo, il culto di Cristo, e i pastori di quella
comunione cessarono totalmente sulla costa di Barbaria, e ne' reami di
Cordova e di Siviglia, di Valenza e di Granata[428]. Il trono degli
Almohadi o Unitari posava sul piu cieco fanatismo, e dalle recenti
vittorie e dallo zelo intollerante de' principi di Sicilia, di
Castiglia, d'Aragona e di Portogallo fu suscitato, o forse giustificato,
l'insolito rigore del lor governo. Alcuni missionari inviati dal Papa
ravvivarono a quando a quando la fede de' Mozarabi, e allorche Carlo V
approdo alle coste dell'Affrica, presero coraggio varie famiglie
cristiane di Tunisi e d'Algeri, e mostrarono la fronte; ma ben presto fu
totalmente soffocata la semente dell'Evangelo, e da Tripoli sino al mare
Atlantico fu posta del tutto in dimenticanza la lingua e la religione di
Roma[429].

Volgono omai undici secoli dacche comincio il regno di Maometto, e
tuttavia Giudei e Cristiani nell'impero Turco godono della liberta di
coscienza ad essi dai Califfi arabi consentita. Ne' primi tempi della
conquista, ebbero sospetto i Califfi sulla fedelta dei cattolici, ai
quali il nome di Melchiti dava l'impronta d'una segreta inclinazione per
l'imperatore Greco, mentre i Nestoriani e i Giacobiti, suoi vecchi
nemici, palesavano pei Musulmani una devozione sincera ed
affettuosa[430]. Ma il tempo e la sommessione dissiparono queste
particolari inquietudini; quindi e Cattolici e Maomettani si divisero le
chiese dell'Egitto[431], e tutte le Sette dell'oriente rimasero comprese
in una tolleranza generale. Il magistrato civile proteggeva la dignita,
le immunita e le autorita de' patriarchi, dei vescovi e del clero:
poteano i particolari colla dottrina innalzarsi agl'impieghi di
segretari e di medici, arricchirsi nelle commissioni lucrose di esattori
delle tasse, e salire col merito al comando di citta e di province. Fu
inteso un Califfo della casa di Abbas dichiarare i cristiani essere
quelli che piu di ogni altro erano degni di fiducia per l'amministrazion
della Persia. «I Musulmani, diss'egli, abuseranno della loro presente
fortuna; i Magi piangono la perduta grandezza, e i Giudei sperano vicina
la lor liberazione[432].» Ma gli schiavi del dispotismo son sempre
esposti alle vicende del favore e della disgrazia. In ogni secolo furono
oppresse le chiese dell'oriente dalla cupidigia, o dal fanatismo de' lor
padroni, e poterono le vessazioni portate dall'uso o dalla legge
irritare l'orgoglio e lo zelo de' cristiani[433]. Circa due secoli dopo
Maometto, furono distinti dagli altri sudditi dell'impero Ottomano per
l'obbligo di portare un turbante, o una cintura d'un colore meno
onorevole; fu loro interdetto l'uso de' cavalli e delle mule, e vennero
condannati a cavalcare gli asini nella foggia delle donne. Fu limitata
l'estensione pei loro edificii pubblici e privati: nelle strade o nei
bagni debbono ritrarsi o inchinarsi davanti l'infimo della plebe, e si
ricusa la lor testimonianza qualora possa pregiudicare un vero fedele. E
ad essi vietata la pompa delle processioni, il suono delle campane, e la
salmodia; nelle prediche e nei discorsi debbono rispettare la credenza
nazionale, e quel sacrilego che tenti d'entrare in una moschea, o
sedurre un Musulmano, non potrebbe sfuggire al castigo. Ora, trattine i
tempi di turbolenza e d'ingiustizia, mai non furono sforzati i cristiani
ad abbandonar l'Evangelo, o a preferire il Corano; ma si e inflitta la
pena di morte agli apostati che han professata e poi rigettata la legge
di Maometto, e i martiri della citta di Cordova provocarono la sentenza
del Cadi[434] solamente perche dichiararono in pubblico la loro
apostasia, e proruppero in violente invettive contra la persona e la
religion del Profeta.

Sulla fine del primo secolo dell'Egira, erano i Califfi i piu possenti e
piu assoluti monarchi del Mondo; non era limitata, di diritto o di
fatto, l'autorita loro ne dal potere dei Nobili, ne dalla liberta dei
comuni, ne dai privilegi della chiesa, ne dalla giurisdizion del senato,
ne infine dalla memoria di una costituzione libera. L'autorita de'
compagni di Maometto era spirata con essi, e i Capi, o Emiri, delle
tribu Arabe lasciando il deserto, abbandonavano dietro di se le loro
massime d'eguaglianza e di independenza. Al carattere regio accoppiavano
i successori del Profeta il carattere sacerdotale, e se il Corano era la
norma delle loro azioni, erano essi i giudici e gli interpreti di quel
libro divino. Per dritto di conquista regnavano sulle nazioni
dell'oriente che ignorano persino il nome di liberta, e sogliono nei
loro tiranni lodare gli atti di violenza e di severita da cui sono
oppressi. Sotto l'ultimo degli Ommiadi stendeasi l'impero degli Arabi da
oriente a occidente, per lo spazio di duecento giornate, cominciando ai
confini della Tartaria indiana sino ai lidi del mare Atlantico; e se
leviamo dal conto la _Manica del vestito_, per usare la frase dei loro
scrittori, cioe la lunga ma stretta provincia dell'Affrica, doveva una
carovana impiegare quattro o cinque mesi ad attraversare da qualunque
banda, cioe da Fargana sino ad Aden e da Tarso sino a Surate, quella
region dell'impero che formava per cosi dire un solo pezzo non
interrotto[435]. Invano si sarebbe cercata cola quella unione
indissolubile, e quella agevole sommessione che s'incontrava sotto
l'impero d'Augusto e degli Antonini; ma la religion musulmana dava a si
vaste contrade una generale rassomiglianza di costumi e di opinioni. In
Samarcanda, in Siviglia, con pari ardore, si studiavano la lingua e le
leggi del Corano; e Mori e Indiani si scontravano in pellegrinaggio alla
Mecca, s'abbracciavano, come concittadini e fratelli, e l'idioma degli
Arabi era il dialetto popolare di tutte le province giacenti
all'occidente del Tigri[436].

NOTE:

[209] _V._ la descrizione della citta e del distretto d'Al-Yemanah in
Abulfeda (_Descript. Arabiae_, p. 60, 61). Nel tredicesimo secolo
v'erano tuttavia alcune ruine e poche palme. Oggi quel Cantone medesimo
e soggetto alle visioni e alle armi d'un profeta moderno, di cui si
conosce la dottrina imperfettamente. (Niebuhr, _Description de
l'Arabie_, p. 296-302).

[210] Questa profetessa, che si nomava Segjah, ritorno all'idolatria
dopo la caduta dell'amante; ma sotto il regno di Moawiyah abbraccio la
religione musulmana, e mori a Bassora (Abulfeda, _Annal._ vers. Reiske,
p. 63).

[211] _V._ il testo, che dimostra l'esistenza d'un Dio per l'opera della
generazione, in Abulfaragio (_Specimen Hist. Arabum_ pag. 13 e Dynast.,
pag. 103) e in Abulfeda, (_Annal._, pag. 63).

[212] _V._ il suo regno in Eutichio (t. II, p. 251), Elmacin (p. 18),
Abulfaragio (p. 108), Abulfeda (p. 60 ), d'Herbelot (p. 58).

[213] _V._ sul suo regno Eutichio (p. 264), Elmacin (p. 24), Abulfaragio
(pag. 110), Abulfeda (pag. 66), d'Herbelot (p. 686).

[214] _V._ sul suo regno Eutichio (p. 323), Elmacin (p. 36), Abulfaragio
(pag. 115), Abulfeda (pag. 75), d'Herbelot (p. 695).

[215] _V._ intorno al suo regno Eutichio (p. 343), Elmacin (p. 51),
Abulfaragio (p. 117), Abulfeda (p. 83), d'Herbelot (p. 89).

[216] _V._ sul suo regno Eutichio (p. 344), Elmacin (p. 54), Abulfaragio
(pag. 123), Abulfeda (pag. 101), d'Herbelot (p. 586).

[217] _V._ i regni loro in Eutichio (t. II, p. 360-395), Elmacin (p.
59-108), Abulfaragio (_Dynast._ IX, p. 124-139), Abulfeda (p. 111-141),
d'Herbelot (_Bibl. orient._, p. 691), e gli articoli particolari di
quest'Opera che si riferiscono agli Ommiadi.

[218] Appena troviamo negli storici Bizantini qualche monumento
originale sul 7.o e 8.o secolo, trattane la Cronica di Teofane
(_Theopanis confessoris chronolog., gr. et lat., cum notis Jacobi Goar._
Parigi 1655 in fol.) e il compendio di Niceforo (_Nicephori patriarchae
C. P. Breviarium historicum, graec. et lat._ Parigi 1648 in fol.):
vissero questi due scrittori nel principio del nono secolo (_V._ Hancke,
_De scriptor. byzant._, p. 200-246). Fozio, lor contemporaneo, non ci da
maggiori notizie. Dopo aver lodato lo stile di Niceforo, soggiunge:
??? ???? ??????? ??? ??? ??? ????? ?????????µ???? ???? ??? ??????? ??
????????, _e assolutamente oscura in quel ristretto d'istoria molti che
lo precedettero_; solamente si lagna della sua troppa brevita (Phot.
_Bibl. Cod._ 66, p. 100). Si ponno raccogliere alcune giunte nelle
storie di Cedreno e di Zonara, che son del duodecimo secolo.

[219] Tabari, o Al-Tabari, nativo del Taborestan, famoso Imano di
Bagdad, e il Tito Livio degli Arabi, termino la sua storia generale
l'anno 302 dell'Egira (A. D. 914). Sollecitato da' suoi amici, ridusse
la sua Opera di trentamila fogli a piu discreta misura; ma non si
conosce l'originale Arabo che per le versioni fattene in lingua Persiana
e Turca. Dicesi che la storia de' Saraceni, di Ebu-Amir o Elmacin, sia
un ristretto della grande storia di Tabari. (Ockley, _Hist. of the
Saracens_, vol. II, _Prefazione_, pag. 39, _e Lista degli autori_, di
d'Herbelot, p. 866, 870, 1014).

[220] Oltre la lista degli autori Arabi data da Prideaux (_Vita di
Maometto_, pag. 179, 189), Ockley (sul fine del secondo volume) e Petis
de la Croix (_Hist. de Gengis-Kan_, p. 525-550), s'incontra nella
Biblioteca orientale, articolo _Tarikh_, un catalogo di due o trecento
storie o croniche dell'Oriente, delle quali solo tre o quattro sono
anteriori a Tabari. Reiske (ne' suoi _Prodidagmata ad Hagji chalifae
librum memorialem ad calcem Abulfedae Tabulae Syriae_, Leipzig, 1766) fa
una viva dipintura della letteratura orientale, ma non ebbe effetto il
suo disegno, ne la version francese annunciata da Petis de la Croix
(_Hist. de Timur-Bec_, tom. I, _Prefazione_, pag. 45).

[221] Indichero opportunamente gli storici e i geografi speciali: ma
nella narrazione generale ebbi per guida le seguenti opere: 1. _Annales
Eutychii, patriarchae Alexandrini, ab Edwardo Pocockio_, Oxford, 1656, 2
vol. in 4. E questa una pomposa edizione d'un autore assai tristo.
Pocock lo tradusse per appagare i pregiudizi presbiteriani di Selden,
amico suo. 2. _Historia Saracenica Georgii Elmacin, opera et studio
Thomae Erpenii_, _in_ 4., _Lugd. Batav._, 1625. Vuolsi che Erpenio
traducesse frettolosamente un manoscritto guasto, e la sua versione in
fatti e piena zeppa di spropositi e di difetti di stile. 3. _Historia
compendiosa Dynastiarum a Gregorio Abulpharagio, interprete Edwardo
Pocockio_, _in_ 4., Oxford, 1663. Essa e piu utile alla storia
letteraria che alla civile dell'oriente. 4. _Abulfedae Annales Moslemici
ad ann. hegyrae 406, a Jo. Jac. Reiske_, _in_ 4., Leipzig, 1754. La
migliore e questa delle nostre cronache e per l'originale e per la
versione, ma e molto inferiore alla fama d'Abulfeda. Sappiamo ch'egli
scrisse a Hamah nel secolo quattordicesimo. I tre primi autori erano
cristiani, e fiorirono nel decimo, duodecimo, e tredicesimo secolo.
Nacquero i due primi in Egitto; l'un d'essi era patriarca de' Melchiti,
e l'altro uno scrittore Giacobita.

[222] Il Sig. di Guignes (_Storia degli Unni_, t. I, _Prefaz._ p. 19,
20) ha con esattezza e cognizion di causa fatto il carattere di due
spezie di storici Arabi, del freddo analizzatore, e dell'oratore pomposo
e tumido nello stile.

[223] _Biblioteca orientale_, del Sig. d'Herbelot, _in folio_, _Parigi_,
1697. Si consulti sul merito di questo pregevole autore il suo amico
Thevenot (_Viaggi in Levante_, part. 1, c. 1). La sua opera e un tessuto
di varieta che debbono andare a genio di tutti i gusti; ma non ho mai
saputo tollerare l'ordine alfabetico da lui seguito; e lo trovo poi piu
gradevole nella storia della Persia che in quella degli Arabi. Il
supplimento aggiuntovi, da poco tempo in qua, coll'aiuto degli scritti
de' Sig. Visdelou e Galland (_in folio_, Aia, 1775) val meno d'assai. E
un ammasso di novelle, di proverbi, di particolarita su le antichita
cinesi.

[224] Pocock spiega la cronologia della dinastia degli Almondari
(_Specimen, Hist. Arabum_, p. 66-74), e d'Anville da le notizie relative
alla situazion geografica de' loro Stati (l'_Eufrate e il Tigri_, p.
125). Il dotto Inglese sapea l'arabo piu del Mufti d'Aleppo (Ockley,
vol. II, p. 34). A qualunque secolo, a qualsiasi paese del Mondo si
trasporti il geografo Francese, egli si trova per tutto nella sua
giurisdizione.

[225] _Fecit e Chaled plurima in hoc anno praelia, in quibus vicerunt
Muslimi et INFIDELIUM immensa multitudine occisa spolia infinita et
innumera sunt nacti_ (_Hist. Saracen._, p. 20). L'annalista cristiano si
fa lecita bene spesso la parola _infedeli_, nazionale pe' Musulmani, la
quale risparmia lunghe numerazioni; mi do a credere che non saro di
scandolo a veruno se frequentemente l'imito.

[226] Un ciclo di centovent'anni, nella fine del quale un mese
intercalare di trenta giorni equivaleva al nostro anno bisestile, e
rintegrava l'anno solare. Nel volgere di millequattrocento quaranta
anni, questa intercalazione applicavasi successivamente dal primo al
duodecimo mese; ma Hyde e Freret discutono la gran quistione, se dodici,
o solamente otto cicli, si compierono prima dell'Era di Yezdegerd, da
tutti assegnata al 16 Giugno A. D. 632. Quanto e mai l'ardore degli
Europei nel disaminare i punti piu rimoti ed oscuri d'antichita! (Hyde,
_De religione Persarum_, c. 14-18, p. 181-211; Freret, _Mém. de
l'Académie des inscriptions_, t. XVI, p. 233-267).

[227] L'Era di Yezdegerd del 16 Giugno 632, cade nel quinto giorno dopo
la morte di Maometto, avvenuta il 7 Giugno A. D. 632; e il suo
esaltamento al trono non puo porsi piu in la della fine dell'anno primo.
Non potevano adunque i suoi predecessori aver avuto incontri di
resistere all'armi del Califfo Omar; e queste date incontestabili
rovesciano la cronologia sconsiderata d'Abulfaragio. _V._ Ockley, _Hist.
of the Saracens_, vol. I, pag. 130.

[228] Cadesia, dice il Geografo di Nubia (p. 121), e posta _in margine
solitudinis_, sessantuna leghe distante da Bagdad, e due stazioni da
Cufa. Otter (_V._ t. I, pag. 163) numera quindici leghe, e osserva che
vi si trovano datteri e acqua.

[229] _Atrox, contumax, plus semel renovatum_; son queste le espressioni
ben appropriate del traduttore d'Abulfeda (Reiske, p. 69).

[230] D'Herbelot, _Bibl. orient._ p. 297-348.

[231] Potra cogliere il Lettore notizie soddisfacenti intorno a Bassora
nella _Geogr. di Nubia_, p. 121; in d'Herbelot (_Bibl. orient._ p. 192);
in d'Anville (l'_Eufrate e il Tigri_, p. 130, 133-145); in Raynal
(_Hist. philosoph. des Deux-Indes_, t. II, pag. 92-100); ne' viaggi di
Pietro della Valle (t. IV, p. 370-391); in Tavernier (t. I, p. 240-247);
in Thevenot (t. II, p. 545-584), in Otter (t. II, p. 45-78); in Niebuhr
(t. II; p. 172-199).

[232] _Mente vix potest numerove comprehendi quanta spolia..... nostris
casserint_ (Abulfeda, p. 69). Presumo peraltro che il conto stravagante
d'Elmacin sia un errore della traduzione, e non del testo. Ho veduto che
i traduttori d'opere antiche, di libri greci, per esempio, sono cattivi
computisti.

[233] L'albero della canfora cresce nella Cina e nel Giappone, ma si
danno parecchi quintali di questa canfora, di qualita inferiore, per una
libbra di gomma di Borneo, e di Sumatra, assai piu preziosa (Raynal,
_Hist. philosoph._, t. I, pag. 362-365; _Dictionnaire d'Hist.
naturelle_, par Bomare; Millar, _Gardener's Dictionary_). Forse da
Borneo e da Sumatra portarono di poi gli Arabi la loro canfora
(_Géograph. nubien._, p. 34, 35, d'Herbelot, p. 232).

[234] _V._ Gagnier, _Vie de Mahomet_, t. I, p. 376, 377. Posso bensi
credere il fatto ma non la profezia.

[235] La torre di Belo a Babilonia, ed il vestibolo di Cosroe a
Ctesifone son le rovine piu considerevoli della Assiria. Furono visitate
da Pietro della Valle, viaggiatore curioso e vanaglorioso. (t. I, p.
713-718; 731-735).

[236] Si consulti l'articolo Coufah della Biblioteca di d'Herbelot (p.
277, 278), e il secondo volume dell'istoria d'Ockley, particolarmente le
pagine 40 e 153.

[237] _V._ l'articolo Nehavend di d'Herbelot (pag. 667-668), ed i
_Voyages en Turquie et en Perse_, di Otter, tom. I, pag. 191.

[238] Con questa ignoranza e questo tuono d'ammirazione descriveva
l'oratore Ateniese i conquisti fatti verso il settentrione da
Alessandro, il quale per altro non oltrepasso mai le rive del mar Caspio
??????????? ??? ??? ?????? ??? ??? ?????µ????, ?????? ????, ?????
µ???????? _Alessandro trapasso l'Orsa, e quasi scorse tutta la
Terra_ (Eschine, _contro Tesifonte_ t. III, pag. 534, _ediz. greca degli
orat._, Reiske). Questa causa memorabile fu perorata in Atene (_Olimp._
CXII, 3) l'anno 330 avanti G. C., in autunno (Taylor, _Prefaz._, p. 370,
etc.), un anno in circa dopo la battaglia di Arbella. Alessandro allora
inseguiva Dario, e marciava verso l'Ircania e la Battriana.

[239] Abbiam questo fatto curioso nelle Dinastie di Abulfaragio, p. 116.
E inutile provare l'identita di Estachar e di Persepoli (d'Herbelot, p.
327), e lo sarebbe di piu copiare i disegni e le descrizioni che ne son
date dal Chardin e da Corneille-le-Bruyn.

[240] Dopo il racconto della conquista di Persia, aggiugne Teofane:
???? ?? ?? ????? ????????? ??µ???? ??????????? ????? ??? ?? ?????
?????µ????, ??????? ?? ? ???????? ??? ???????? ??? ?????? ??? ?????
_e nel tempo stesso ordino Omar l'enumerazione di quanto era nel
paese a lui soggetto, e questa descrizione comprese gli uomini, le
bestie, e le piante_ (_Cronograph._, p. 283).

[241] Nella quasi totale mancanza di monumenti per questa parte di
Storia, duolmi che il d'Herbelot non abbia trovato ed adoperato la
traduzione in lingua persiana dell'Opera di Tabari, corredata, per
quanto egli dice, di parecchi estratti degli annali scritti dai Ghebri o
Magi (_Bibl. orient._, p. 1014).

[242] Quanto sappiamo di piu autentico de' fiumi di Sihon (Jaxarte) e
del Gihon (Oxo), si trova nell'opera del Sceriffo Al-Edrisi (_Geogr.
nubien._, p. 138), in Abulfeda (_Descript. Korasan in_ Hudson, t. III,
p. 23), nello scritto di Abulghazi-Khan, che regnava sulle rive di que'
due fiumi (_Hist. généalog. des Tatars_, p. 32, 57, 766), e nel geografo
turco, manoscritto che sta nella Biblioteca del re di Francia (_Examen
critique des historiens d'Alexandre_, p. 194-360).

[243] Abulfeda (pag. 76, 77) descrive il territorio della Fargana.

[244] _Eo redegit angustiarum eumdem regem exulem, ut Turcici regis et
Sogdiani, et Sinensis auxilia missis litteris imploraret_ (Abulfeda,
_Annal._, p. 74). Il Freret (_Mémoires de l'Acad. des inscript._, t.
XVI, p. 245-255) e il de Guignes (_Hist. des Huns_, t. I, p. 54-59)
hanno sparsa molta luce sull'istoria di Persia, e quella della Cina. Il
Signor de Guignes presenta molte particolarita geografiche sulle
frontiere de' due paesi (t. I, p. 1-43).

[245] _Hist. Sinica_, p. 41-46, nella terza parte delle Relazioni
curiose del Thevenot.

[246] Mi sono ingegnato di porre d'accordo i racconti di Elmacin (_Hist.
Saracen._, pag. 37), d'Abulfaragio (_Dynast._, p. 116), d'Abulfeda
(_Annal._, pag. 74-79) e del d'Herbelot (p. 485). La fine di Yezdegerd
non solo fu lagrimevole ma oscura.

[247] Yezdegerd lascio due figlie: l'una sposo Hassan figlio di Ali,
l'altra Mohammed figlio di Abubeker; ebbe Hassan una posterita numerosa.
La figlia di Firuz si marito al Califfo Valid: Yezid loro figlio vantava
un'origine, o vera o favolosa, dai Cosroe della Persia, dai Cesari di
Roma, e dai Chagan dei Turchi o degli Avari (d'Herbelot, _Bibl.
orient._, p. 96-487).

[248] Questo coturno, valutato duemila pezze d'oro, fu raccolto da
Obeidollah figlio di Ziyad, che divenne poi nome abbominevole per
l'assassinio che commise di Hosein. (Ockley, _History of the Saracens_,
vol. II, p. 142, 143). Salem suo fratello avea seco la sua sposa, ed e
questa la prima moglie araba che passasse l'Oxo (A. D. 680), la quale
prese in prestito, od anzi rubo la corona e le gemme della regina dei
Sogdiani. (p. 231-232).

[249] Il signor Greaves ha tradotto parte della geografia d'Abulfeda, e
l'ha inserita nella raccolta dei _Geographi minores_ di Hudson (t. III),
col titolo di _Descriptio Chorasmiae_ et Mawaralnahrae, _id est,
regionum extra fluvium Oxum, p. 80_. Petis de la Croix (_Hist. de
Gengis-kan_, etc.) e alcuni autori moderni, di quelli che scrissero
sulle contrade dell'oriente, impiegano a ragione la parola Transoxiana
piu grata all'orecchio, e che significa lo stesso; ma s'ingannano quando
l'attribuiscono agli Scrittori della antichita.

[250] Elmacino (_Hist. Saracen._, p. 84), d'Herbelot (_Bibl. orient._,
Catibah, Samarcanda, Valid) e il de Guignes (_Hist. des Huns_, t. I, p.
58-59) accennano succintamente le conquiste di Catibah.

[251] Si e inserita nella _Bibliotheca arabico-hispana_, una curiosa
descrizione di Samarcanda (t. I, p. 208 ec.). Il bibliotecario Casiri,
seguendo un testimonio degno di fede, (t. II, 9) narra che la carta fu
portata per la prima volta dalla Cina a Samarcanda (A. E. 30), e che fu
inventata o piuttosto introdotta alla Mecca (A. E. 88). La Biblioteca
dell'Escuriale possede un manoscritto in carta che appartiene al quarto
o quinto secolo dell'Egira.

[252] Al-Wakidi, Cadi di Bagdad, che nacque A. D. 748, che mori A. D.
822, ha composto una storia particolare del conquisto della Soria; ha
pure scritta la storia del conquisto dell'Egitto, del Diarbekir ec.
Al-Wakidi, migliore dei Cronichisti sterili e recenti degli Arabi, ha il
doppio merito d'essere antico, e molto minuto nel raccontare; le
novelle, e le tradizioni che riferisce dipingono senza arte la natura
umana e il suo secolo: per altro la sua narrazione e troppo spesso
difettosa, piena di particolarita meschine e inverosimili. Sinche non si
scoprano opere migliori sara preziosa la versione datane dal dotto e
franco Ockley, e questo autore non merita le critiche virulente che
Reiske si permise (_Prodidagmata ad Hadji califae Tabulas_, p. 236). Mi
duole il cuore a pensare che Ockley termino il suo lavoro in prigione
(_V._ la Prefazione del primo volume, A. D. 1708, e la Prefazione del
secondo, 1718, colla lista degli autori che sta in fine).

[253] Al-Wakidi ed Ockley (t. I; p. 22-27 ec.) riferiscono le istruzioni
ec., sulla guerra di Soria. E d'uopo restringere in poco le notizie che
danno, ed e inutile citarle di continuo; mi credo obbligato a indicare
gli altri Scrittori.

[254] Non ostante questo precetto, il Signor de Paw (_Recherches sur les
Egyptiens_, t. II, p. 192 ediz. di Losanna) rappresenta i Bedoini come
nemici implacabili dei monaci cristiani. Per me credo che si possa
spiegare questa contraddizione da una parte colla avidita degli Arabi,
dall'altra coi pregiudizi del filosofo Tedesco.

[255] Anche nel settimo secolo i monaci in generale erano laici con
capellatura lunga e sparsa, che poi tagliavano quando erano ammessi al
sacerdozio. La tonsura circolare era emblematica, e mistica; figurava la
Corona di Spine che fu messa in capo a Gesu Cristo; ma indicava altresi
il diadema reale, ed ogni sacerdote era un re ec. (Thomassin,
_Discipline de l'Eglise_ t. I, p. 721-758, e specialmente, p. 737-738).

[256] _Hinc Arabia est conserta, ex alio latere Nabathaeis contigua;
opima varietate commerciorum, castrisque oppleta validis et castellis,
quae ad repellendos gentium vicinarum excursus, sollicitudo perviget
veterum per opportunos saltus erexit et cautos._ (Amm. Marcell., XIV, 8;
Reland, _Palest._, t. I, p. 85, 86).

[257] Ammiano loda le fortificazioni di Gerasa, di Filadelfia, e di
Bosra, _firmitate cautissimas_. Meritavano gli stessi elogi al tempo di
Abulfeda (_Tab. Syr._ p. 99), il quale descrive questa citta, metropoli
di Hawran (Auranitis), lontana quattro giornate da Damasco. Il Reland ne
spiega la etimologia ebraica (_Palest._ t. II, p. 666).

[258] Maometto che predicava la sua religione in un deserto, ed a
guerrieri, dove permettere che in mancanza di acqua si facessero le
abluzioni colla sabbia (_Koran_. c. 3, p. 66: c. 5, p. 83); ma i casisti
Arabi e Persiani hanno imbrogliato questa permission pura e semplice in
un ammasso di delicatezze, e di distinzioni (Reland, _De relig. Moham._
l. I, p. 82, 83; Chardin, _Voyages en Perse_, t. IV).

[259] _Sonarono le campane_ (Ockley t. I, p. 38). Ma dubito forte che il
testo di Al-Wakidi, o l'uso del tempo, non possano giustificare questa
espressione. _Ad Graecos_, dice il dotto Ducange (_Gloss. med. et infim.
Graecit._, t. I, p. 774) _campanarum usus, serius transit et etiamnum
rarissimus est._ L'epoca piu antica in cui dagli scrittori di Bisanzio
si faccia menzione delle campane e riportata all'anno 1040. Ma
pretendono i Veneziani d'avere introdotte le campane a Costantinopoli
sin dal nono secolo.

[260] Si trova una minuta descrizion di Damasco presso il Sceriffo
Al-Edrisi (_Geogr. nubien_, pag. 116, 117) e Sionita suo traduttore
(_Appendix_, c. 4) Abulfeda (_Tabul. Siriae_, p. 100), Schultens (_Index
Geogr. ad vit. Saladin_), d'Herbelot (_Bibl. orient._ pag. 291),
Thevenot (_Voyages du Levant_, part. I, pag. 688-698), Maundrell
(_Voyage d'Alep a Jerusalem_, p. 122-130) e Pocock (_Descript. de
l'Orient_, vol. II, p. 117-127).

[261] _Nobilissima civitas_, dice Giustino. Secondo le tradizioni
orientali era anteriore ad Abramo o a Semiramide. (Giuseppe, _Antiq.
jud._ l. I, c. 6, 7, p. 24-29 edit. Havercamp. Justin. XXXVI, 2).

[262] ???? ??? ??µ?? ??? ???? ????? ?????? ??? ??? ???? ?????? ?????µ??,
??? ????? ??? µ?????? ??µ????? ????, ???? ?? ?????? ??µ?????, ???? ?????
??????, ??? ???? µ??????. ??? ???? ???????? ??? ????? ?????? ??? ????µ??
??????, ??? ??? ??????? ???????, etc. _Imperocche io reputo doversi
veramente considerarla per citta di Giove, e per occhio di tutto
l'Oriente,_ Damasco io dico, _quella santa citta e la maggiore fra tutte
l'altre anche per la sola magnificenza dei luoghi sacri, e per la grandezza dei templi. Superiore a tutt'altra e per la
temperie delle stagioni, e per la vaghezza delle fontane, e per la
fertilita del terreno_ ec. (Giuliano _epist._ 24, p. 392). Questi begli
epiteti son dati all'occasione dei fichi di Damasco di cui ne manda
l'autore un centinaio al suo amico Serapione; e Petavio, Spanheim ec.
(p. 390-396) inseriscono questo tema d'un retore fra le epistole
autentiche di Giuliano. Come mai non s'avvidero che l'autore di questa
lettera (il quale ripete tre volte che questo fico particolare non
cresce che ???? ?µ?? _nel nostro paese_) era un abitante di
Damasco, citta ove Giuliano non entro mai, ne mai vi si accosto?

[263] Voltaire che da un'occhiata vivace e penetrante alla superficie
dell'istoria, e stato sorpreso dalla somiglianza che trovasi fra i primi
Musulmani e gli eroi dell'Iliade, tra l'assedio di Troia e quello di
Damasco (_Hist. générale_, t. I, pag. 348).

[264] E un passo del Corano, c. IX, 32: LVI, 8. I Musulmani, come i
fanatici Inglesi dell'ultimo secolo, citavano ad ogni occasione le loro
scritture sia nelle conversazioni familiari, sia nei casi di qualche
momento; per altro queste citazioni non erano tanto bizzarre quanto le
frasi ebraiche trapiantate nel clima e nel dialetto della Gran
Brettagna.

[265] Il nome di Werdan non era noto a Teofane, e comunque abbia potuto
appartenere a un capitano Armeno, nella terminazione e nella pronunzia
non manifesta origine greca. Se gli storici Bizantini sfigurano i nomi
orientali, gli Arabi rendettero ad essi una pariglia, come prova questo
caso speciale; trasponendo le lettere greche da destra a sinistra si
scontra nel nome assai comune di _Andrew_ l'anagramma di _Werdan_, e in
questa guisa e accaduto forse lo sbaglio di nome.

[266] La vanita persuase agli Arabi che Tommaso fosse genero di Eraclio.
Si sanno i figliuoli che ebbe Eraclio da due mogli, e sicuramente la sua
augusta figlia non s'era maritata per vivere in esigilo a Damasco. (_V._
Ducange _Fam. byzant._ p. 118-119). Se Eraclio fosse stato men pio,
crederei quasi che si trattasse d'una figlia naturale.

[267] Al-Wakidi (Ockley p. 101) scrive che Tommaso scagliava _dardi
avvelenati_; ma questa invenzione dei Selvaggi e tanto contraria all'uso
dei Greci e de' Romani, ch'io diffido molto in questo caso della
credulita malevola de' Saraceni.

[268] Abulfeda non conta che settanta giorni spesi nell'assedio di
Damasco (_Annal. Moslem._ p. 67, vers. Reiske); ma Elmacin, che
riferisce questa opinione, prolunga a sei mesi la durata dell'assedio, e
dice che i Saraceni fecero uso di _baliste_ (_Hist. Saracen._ p. 25-32).
Nemmeno quest'ultimo conto basta a riempiere lo spazio che si trova fra
la battaglia di Aiznadin (luglio A. D. 633) e l'esaltamento di Omar (24
luglio A. D. 634), sotto il regno del quale tutti gli autori d'accordo
pongono la presa di Damasco (Al-Wakidi presso Ockley vol. I, p. 115,
Abulfaragio, _Dynast._ pag. 112, vers. Pocock). Forse, come alla guerra
di Troia, furono interrotte le operazioni dell'assedio da scorrerie sino
agli ultimi settanta giorni dell'assedio.

[269] Secondo Abulfeda (p. 125) ed Elmacin (p. 32) pare, che i sovrani
Maomettani lungo tempo distinguessero queste due parti della citta di
Damasco, quantunque non rispettassero sempre la capitolazione (_V._
pure. Eutichio _Annal._, t. II, p. 379, 380-383).

[270] La sorte di questi due amanti ha somministrato al signor Hughes,
che li chiama Focio ed Eudossia, l'argomento di una delle tragedie
inglesi, la piu applaudita generalmente, la quale ha il raro pregio di
rappresentare i sentimenti della natura ed i fatti storici, i costumi di
quel secolo e i moti del cuore umano. Dalla sciocca delicatezza degli
attori fu l'autore obbligato a mitigare il delitto dell'eroe, e la
disperazione dell'eroina. Focio non e un vile rinnegato, ma serve gli
Arabi per dovere d'alleanza: in vece di spignere Caled a inseguire i
cristiani, corre in aiuto dei suoi concittadini; dopo aver ucciso Caled
e Derar e ferito mortalmente, e spira agli occhi d'Eudossia, che
dichiara l'intenzione di prendere il velo monastico a Costantinopoli.
Scioglimento totalmente inetto.

[271] Le citta di Gabala e di Laodicea, trascorse dagli Arabi, si vedono
tuttavia, ma mezzo rovinate (Maundrell p. 11, 12; Pocock, vol. II, p.
13). Se Caled non gli raggiungeva, i Cristiani avrebbero attraversato
l'Oronte sopra un ponte, che avrebbero sicuramente trovato nello spazio
delle sedici miglia fra Antiochia e il mare, e potuto avrebbero in
Alessandria trovare di nuovo la strada maestra di Costantinopoli. Gli
itinerari accennano la direzione della strada, e le distanze (p.
146-148, 581-582 ediz. di Wesseling).

[272] _Dair Abil Kodos._ Togliendo l'ultima parola che e un epiteto, e
significa _santo_, rinvengo l'Abila di Lisania posta fra Damasco ed
Eliopoli. Questo nome (_Abil_ vuol dire una vigna) concorre, colla
situazione, a giustificar la mia congettura (Reland, _Palest._, t. I, p.
317; t. II, p. 525-527).

[273] Io sono piu ardito d'Ockley (vol. I, p. 164) che non osa inserire
nel testo questa comparazione, sebbene in una nota osservo che l'utile
cammello entra sovente nelle similitudini degli Arabi. E da credersi che
non sia men celebre il renne nelle poesie de' Lapponi.

[274] «Udimmo il _tecbir_, cosi chiamano gli Arabi il grido di guerra,
quando, nel punto di combattere, con forte voce si appellano al cielo, e
sembra che pretendano la vittoria». Questo vocabolo, si terribile nelle
lor guerre sacre, e un verbo attivo (dice Ockley nel suo indice) della
seconda conjugazione, da _kabbara_, che significa lo stesso che _Alla
acbar_, _Dio e onnipotente_.

[275] La descrizion della Soria e la parte piu bella, e piu autentica
della geografia d'Abulfeda, Siro di nascita. E stata pubblicata in arabo
e in latino (Lipsia, 17666 in 4), con note erudite del Kochler e del
Reiske, e con parecchi estratti di geografia, e di storia naturale
cavati da Ibn-l-Wardii. Fra tutti i viaggi moderni quello di Pocock
intitolato, _Descrizione dell'oriente_ (della Soria, e della Mesopotamia
vol. II, p. 88-209), presenta piu notizie, e pregi maggiori; ma troppo
spesso l'autore confonde le cose che ha vedute con quelle che ha lette.

[276] L'elogio della Soria fatto da Dionigi, e giusto e vivace ??? ???
µ?? (la Soria) ?????? ??? ??? ??ß??? ?????? ??????? ?????????? ????,
_ed e abitata da molta e felice popolazione_ (in _Perieges._, v. 902, in
t. IV, _Geograph. minor._ Hudson). In un altro passo chiama questo paese
?????????? ???? _terra popolata di citta_ (v. 898); poi continua:

    ???? ?? ??? ?????? ??? ??ß???? ?????? ????
    ???? ?? ???ß?µ???? ??? ???????? ?????? ??????.

                                           v. 921, 922.

_Tutta la provincia e amena e fertile per pascer gregge, e per
arricchire di frutta le piante_ (v. 921, 922).

Questo poeta geografo visse nel secol d'Augusto, e la sua descrizione
del Mondo e stata illustrata dal commentario greco di Eustazio, che
mostro ugual rispetto per Omero, e per Dionigi (Fabricio, _Biblioth.
graec._ l. IV, c. 2, t. III p. 21 ec.)

[277] Il dotto e giudizioso Reland (_Palest._, t. I, p. 311-326) ha
descritto eccellentemente la topografia del Libano, e dell'anti-Libano.

[278]

    _  Emesae fastigia celsa renident_
    _Nam diffusa solo latus explicat: ac subit auras_
    _Turribus in coelum nitentibus: incola claris,_
    _Cor studiis acuit....._
    _Denique flammicomo devoti pectora soli_
    _Vitam agitant. Libanus frondosa cacumina turget,_
    _Et tamen his certant celsi fastigia templi._

Questi versi della traduzion latina di Rufo Avieno non si incontrano
nell'original greco di Dionigi: e poiche Eustazio non ne parla, debbo
con Fabricio (_Bibl. latin._, t. III, p. 153, ediz. d'Ernesti), e contro
l'avviso del Salmasio (_ad Vopiscum_, p. 366, 367, _in Hist. August._),
attribuirli alla fantasia d'Avieno piuttosto che al manoscritto da cui
attinse.

[279] Son molto piu contento del piccolo viaggio in 8. del Maundrell
(_Journey_ pag. 134-139) che del pomposo _in folio_ del dottor Pocock
(_Description de l'orient_, vol. II; p. 106-113); ma la magnifica
descrizione e le belle incisioni dei sig. Dawkins, et Wood, che
trasportarono in Inghilterra le rovine di Palmira e di Baalbek, fanno
sparire tutte le descrizioni anteriori.

[280] Dagli Orientali si spiega questo fatto miracoloso con un
espediente di cui non mancano mai; dicono che gli edifici di Baalbek
furono opere delle fate o dei genii (_Hist. de Timur-Bec_, t. III, l. V,
c. 23, p. 311, 312; _Voyage_ d'Otter, t. I, p. 83). Abulfeda e
Ibn-Chaukel aderiscono ad una opinione che non e meno assurda, e che
suppone la stessa ignoranza attribuendoli ai Sabei o Aaditi. _Non sunt
in omni Syria aedificia magnificentiora his_ (_Tabula Syriae_, p. 103).

[281] Ho letto in Tacito, o veramente in Grozio, questo passo:
_Subjectos habent tanquam suos, viles tanquam alienos._ Alcuni ufficiali
Greci rapirono la moglie e trucidarono il figlio di un Siro che li
alloggiava; e allorche questi oso farne doglianza, altro non fece
Manuele che sorridere.

[282] _V._ Reland (_Palestine_, t. I, p. 272-283; t. II, p. 773-775).
Questo dotto professore avea bene il modo di descriver la Terra Santa,
poiche era conoscitore ad un tempo della letteratura greca e latina,
dell'ebraica ed araba. Il Cellario (_Geogr. antiq._, t. II, p. 392) e il
d'Anville (_Geogr. anc._ t. II, p. 185) parlano dell'Yermuk o del
Hieromax. Pare che gli Arabi, e Abulfeda stesso non ravvisino il teatro
della loro vittoria.

[283] Queste donne erano della tribu degli Hamyariti, discendenti degli
Amalaciti antichi. Le loro spose erano abituate a cavalcare e a
combattere come le Amazzoni dell'antichita (Ockley, vol. I, p. 67).

[284] Noi ne abbiamo ucciso centocinquantamila e fatto prigionieri
quarantamila, diceva Abu-Obeidah al Califfo (Ockley, vol. 1, p. 241).
Non potendo dubitare della sua veracita, ne prestar fede al suo computo,
mi do a credere che gli storici Arabi abbiano composto le arringhe e le
lettere, che prestano ai loro eroi, come usavano tanti altri storici.

[285] Teofane, dopo avere deplorato i peccati de' Cristiani, soggiunge:
(_Cronogr._ pag. 276): ????? ? ???µ???? ?µ???? ?????? ?µ?? ??? ???? ???
??????, ??? ??????? ????? ?????????? ??? ??µ????? ?????? ? ???? ??
??ß???? ????. ??? ???µ????? ??? ??? ????µ?? ??µ?????????
_venne a zuffa Amalek del deserto battendo noi che siamo il popolo di
Cristo, e questa prima battaglia fu la rotta dell'esercito romano
seguita presso Tabita_ (vuol forse parlare di Aiznadin?), _e l'altra
presso Yermuk con enorme strage._  La sua narrazione e breve ed oscura;
ma attribuisse la vittoria dei Musulmani alla superiorita del numero, al
vento contrario, e ai nembi di polvere: µ? ????????? ??????????????
??????? ??? ??? ????????? ???????? ??? ??????? ß???????? ??? ???
????????? ???µ????? ????µ?? ???? ???????? ?????, _e non potendo_
(i Romani) _star a fronte de' nemici a cagion della polvere, erano
debellati, e cacciando se stessi nei guadi angusti del fiume
dell'Yermuk, quivi annegati perivano_.

[286] _V._ Abulfeda (_Annal. Moslem._, p. 70, 71) il quale riferisce le
lamentazioni poetiche di Jabalah medesimo, e gli elogi d'un poeta Arabo,
a cui, per mezzo d'un ambasciatore d'Omar, furon mandate dal Capo della
tribu di Gassan cinquecento pezze d'oro.

[287] _La Terra Santa, ovvero la Palestina, devesi considerare
consacrata per le rivelazioni di Mose, e perche vi condusse la vita Gesu
Cristo, e perche in essa s'opero il mistero della Redenzione de' fedeli,
ma non gia per alcuna relazione a Maometto; ne Gesu Cristo ha bisogno di
quella riverente stima, che Maometto gli professo, e molto meno importa
a' fedeli Cristiani, che i Musulmani avessero divozione per
Gerusalemme._ (Nota di N. N.)

[288] L'uso de' profani avea prevalso nel nome della citta: era
conosciuta dai devoti cristiani per quello di Gerusalemme (Euseb. _De
martyr. Palest._, c. II); ma la denominazione legale e popolare di
_Aelia_ (la colonia d'Elio Adriano) era dai Romani passata agli Arabi
(Reland _Palest._, t. I, p. 209, t. II, p. 835; di Herbelot _Bibl.
orient._, articolo _Cods_, p. 269; _Ilia_, p. 420). L'epiteto _Al-Cods_,
la santa, e il nome che gli Arabi propriamente danno a Gerusalemme.

[289] _Non devesi ne paragonare, ne confondere il fanatismo de'
Musulmani, che li rese vittoriosi e propagatori della lor religione,
collo zelo di cui erano animati i Cristiani per difendere il Santo
Sepolcro._ (Nota di N. N.)

[290] Ockley (vol. I, p. 250) e Murtadi (_Merveilles de l'Egypte_, p.
200-202) ci descrivono questo viaggio singolare, e il treno di Omar.

[291] Citano gli Arabi con fasto un'antica profezia conservata a
Gerusalemme, la quale indicava Omar per nome, per la religione e colla
descrizione della persona, come eletto a conquistare quella citta. E
fama che usassero i Giudei un pari artificio per solleticare l'orgoglio
di Ciro e di Alessandro che andavano a soggiogarli. (Giuseppe, _Antiq.
jud._, l. XI, c. 1-8, p. 547, 579-582).

[292] ?? ß?????µ? ??? ???µ????? ?? ????? ??? ?????? ??? ?????????, ?????
?? ???? ???? _il lezzo della desolazione, indicato da Daniele profeta,
entrato nel Luogo Santo_. (Theoph. _Chronogr._, p. 281). Sofronio, un
de' teologi che comparvero piu profondi nella controversia de'
Monoteliti, fece servire alla circostanza presente questa predizione che
ad Antioco ed ai Romani era gia stata applicata.

[293] Stando ai calcoli esatti del d'Anville (_Dissert. sur l'ancienne
Jérusalem_, pag. 42-54), la moschea d'Omar, che fu ampliata ed abbellita
dai Califfi suoi successori, ingombrava, sul terreno dell'antico tempio
di Salomone (??????? ??? µ?????? ???? ??????? _l'antico pavimento
del gran tempio_, dice Foca) uno spazio lungo duecento quindici, e largo
centosettantadue _tese_. Il geografo di Nubia asserisce che questo
magnifico edifizio per estensione e bellezza non era vinto che dalla
gran moschea di Cordova (p. 113), dal signor Swinburne rappresentata con
tanta eleganza qual e presentemente (_Travels into Spain_, p. 296-302).

[294] Ockley ha trovato nei manoscritti di Pocock, che si conservano in
Oxford (vol. I, pag. 257), una delle tante tarikhs arabe o cronache di
Gerusalemme (d'Herbelot, p. 867), delle quali ha fatto uso per supplire
al difettoso racconto di Al-Wakidi.

[295] La storia persiana di Timur (tom. III, l. V, cap. 21, p. 300)
descrive il castello d'Aleppo come un Forte costrutto sopra una roccia
alta cento cubiti, prova, dice il traduttor francese, che non era stata
veduto dall'autore. Oggi e in mezzo alla citta; non e munito, non ha che
una porta, la sua circonferenza e di cinque o seicento passi, e la fossa
e piena per meta d'acque stagnanti (_Voyages de Tavernier_, t. I, p.
149; Pocock, vol. II, part. I, p. 150). Le Fortezze dell'oriente son pur
poca cosa per un Europeo.

[296] E assai importante la data della conquista d'Antiochia sotto gli
Arabi; confrontando le epoche della Cronologia di Teofane cogli anni
dell'Egira, portati dalla storia d'Elmacin, apparira che quella piazza
fu presa tra il ventitre gennaio, e il primo settembre 638 dell'Era
cristiana (Pagi, _Critica_, _in Baron., Annal._, t. II, pag. 812, 813).
Al-Wakidi (Ockley, v. I, p. 314) pone questo fatto nel martedi 21
agosto, data impossibile, poiche essendo in quell'anno caduta la Pasqua
nel cinque aprile, deve il 21 agosto essere stato un venerdi. (_V._ le
Tavole dell'_arte di verificare le date_).

[297] L'editto favorevole di Cesare, per cui la citta riconoscente
contava la sua epoca dalla vittoria di Farsaglia, fu segnato ??
????????? ?? µ?????????, ??????? ?????, ??? ??????µ? ??? ??????? ???
???????µ??? ??? ???????? _in Antiochia capitale santa ed inviolata, e
libera, e dominante, e preside dell'Oriente_. (Giovanni Malala _in
Chron._, p. 91, ediz. di Venezia). Convien distinguere ne' suoi scritti
i fatti relativi al suo paese da lui ben conosciuto, da quelli
dell'istoria generale dei quali e un solenne ignorante.

[298] _Qui l'Autore intende parlare del Monotelismo, ossia di
quell'eresia, od opinione erronea, che sosteneva esservi in Gesu Cristo
una sola volonta. Ecco lo stato della controversia, e come fu decisa dal
Concilio ecumenico, ossia generale VI, l'anno 680._

_Nestorio, Patriarca di Costantinopoli, per non confondere in Gesu
Cristo la natura divina e l'umana, aveva, duecento e cinquanta anni
prima, sostenuto che fossero totalmente distinte, e che formassero due
persone. Al contrario Eutiche, Abate di un monastero, affine di
difendere l'unita della persona in Gesu Cristo contro Nestorio, aveva
talmente unito la natura divina e l'umana, che le aveva confuse. Il
Concilio ecumenico III d'Efeso, l'anno 431, aveva decretato contro
Nestorio esservi una sola persona in Gesu Cristo, e quello pure
ecumenico IV di Calcedonia, l'anno 451, aveva decretato contro Eutiche,
che vi sono due nature in Gesu Cristo. Tuttavia gli Eutichiani
pretendevano, che non si potesse condannare Eutiche senza rinnovare il
Nestorianismo, ed ammettere due persone in Gesu Cristo, ed i Nestoriani,
dalla lor parte, sostenevano non potersi condannare Nestorio senza
confondere, come Eutiche, la natura divina a l'umana, e senza farne una
sola, e quindi senza cadere nel Sabellianismo, altra eresia ch'era stata
prima gia condannata._

_Si cercarono mezzi per ispiegare come le due nature componessero una
sola persona, quantunque sieno distintissime. Si credette risolvere
questa difficolta col supporre, che la natura umana sia realmente
distinta dalla divina, ma che vi sia talmente unita, che non abbia
azione propria; e che il Verbo sia il solo principio attivo in Gesu
Cristo: questo e il Monotelismo, ed i vescovi e preti, che n'erano
persuasi, lo sostenevano con questo discorso metafisico._

_Non vi puo essere in una sola persona che un solo principio, che vuole
e si determina, poiche la persona e un individuo ch'esiste per se
stesso, che contiene un principio d'azione, che ha una volonta ed una
intelligenza distinta dalla volonta, e dalla intelligenza di qualunque
altro principio; dunque non si possono ammettere molte intelligenze, e
volonta distinte senza supporre piu persone: ora la Chiesa ha definito
nel Concilio d'Efeso, l'anno 431, contro Nestorio, che non vi fu in Gesu
Cristo che una sola persona, dunque non vi e in Gesu Cristo che un solo
principio d'azione, una sola volonta, ed una sola intelligenza; dunque
la natura divina, e la natura umana sono talmente unite in Gesu Cristo,
che non vi possono essere due azioni, due volonta, poiche in tal caso vi
sarebbero due principj agenti, e due persone. (Vedi le lettere de'
vescovi Monoteliti Ciro, Sergio, ec. negli atti del VI Concilio
generale, Azione 12 e 13). I Cattolici risposero ai Monoteliti, che
queste cose sostenevano:_

I. _Che v'erano in Dio tre persone, ed una sola volonta, perche non ha
che una sola natura, e per conseguenza dall'unita della natura doversi
dedurre l'unita della volonta, e non dell'unita della persona. Che se
l'unita della persona traesse seco la conseguenza dell'unita della
volonta, la moltiplicita delle persone trarrebbe seco la conseguenza
della moltiplicita delle volonta, e si dovrebbe riconoscere in Dio tre
volonta, il che e falso._

II. _Egli e essenziale alla natura umana l'essere capace di volere, di
sentire, di agire, di conoscere, di aver sentimento della sua esistenza;
se non vi fosse in Gesu Cristo che un solo principio, che sentisse, che
conoscesse, che volesse, e che avesse sentimento della sua esistenza, e
delle sue azioni, l'anima umana sarebbe in lui annichilata, e confusa
colla natura divina, con cui non farebbe che una sostanza, o converrebbe
che la natura umana fosse sola, e per conseguenza che il Verbo non si
fosse incarnato. Il Monotelismo che suppone una sola volonta in Gesu
Cristo, o ricade nell'Eutichianismo, o nega l'Incarnazione (Atti del
Concilio VI). Per lo che quantunque non vi sia in Gesu Cristo, che una
sola persona che agisce, vi sono tuttavia piu operazioni, a le due
nature, che compongono la sua persona, e concorrono ad una azione, hanno
le loro operazioni proprie di ciascheduna, e percio si dicono
Teandriche, ossia divinamente umane. Le azioni Teandriche non
racchiudono dunque una sola operazione, ma due, una divina, e l'altra
umana, le quali concorrono ad un medesimo effetto, e percio quando Gesu
Cristo faceva miracoli col suo tatto, l'umanita toccava i corpi, e la
divinita li guariva. Se l'umanita di Gesu Cristo voleva qualche cosa, il
Verbo voleva che volesse, e la spingeva a volere, secondo il decreto
della sua sapienza._

_I Monoteliti difesero la loro erronea opinione fortemente, e furono
vivamente confutati. Macario, Vescovo d'Antiochia, difese il Monotelismo
con tutto lo sforzo dello spirito, e dell'erudizione; protesto, che si
lascierebbe piuttosto fare a pezzi, che riconoscere due volonta, e due
operazioni in Gesu Cristo: sostenne la sua opinione con moltissimi passi
d'antichi scrittori ecclesiastici, ma erano troncati, ed alterati.
Finalmente il Concilio, che fu il VI generale, esaminati gli argomenti
del questionatori, defini che riconosceva, e confermava le decisioni dei
cinque anteriori Concilj generali, e dichiaro inoltre, che vi sono in
Gesu Cristo due volonta, e due operazioni, e che queste due volonta si
trovano in una sola persona senza divisione, senza mescolamento, e senza
mutazione, e che queste due volonta non sono in verun modo contrarie, ma
che la volonta umana segue la divina, e le e interamente soggetta; vieto
d'insegnare il contrario sotto pena di deposizione per i Vescovi e per i
chierici, e di scomunica per i laici. Furono condannati i vescovi Pirro,
Sergio, Paolo, ed il Papa Onorio, come Monoteliti. Intorno alla condanna
di quest'ultimo furono fatte moltissime discussioni, specialmente da'
difensori dell'infallibilita de' Papi: Vedi Natale Alessandro. Dissert.
II in saec. 7, Combesis, Hist. Monot. Du Pin, Bibl. T. 5, l. 1, c. 19.
Petavio, Dogm. Teol., T. 5, l. 1. I protestanti hanno scritto pure
intorno a cio: vedi lo Spanheim, introd. ad Hist. Sacram. T. 2. Basnage,
Histoire de l'Eglise. Martino Cheldenio, De Monotelismo Honorii Papae
etc. Appena terminato il Concilio l'Imperatore di Costantinopoli,
Costantino Pogonato, fulmino con un decreto i Monoteliti._ (Nota di N.
N.).

[299] _V._ Ockley (vol. I, p. 308-312), che pone in ridicolo la
credulita del suo autore. Quando Eraclio fece questo addio alla Soria,
_Vale, Syria, et ultimum vale_, profetizzo che i Romani non
rimetterebbero il piede in quella provincia che dopo la nascita di un
funesto rampollo, che sarebbe il flagello dell'Impero (Abulfeda, p. 68).
Io non conosco ne poco ne punto il senso mistico di questa predizione,
che forse non ne aveva di sorta alcuna.

[300] Nel buio dell'oscura ed inesatta cronologia di questi tempi ho per
guida un monumento autentico (che sta nel libro delle cerimonie di
Costantino Porfirogenito) il quale attesta, che il 4 giugno, A. D. 638,
l'imperatore corono nel palagio di Costantinopoli Eraclio suo figlio
cadetto alla presenza di Costantino suo figlio primogenito, e che il 1
gennaio, A. D. 639, i tre principi andarono alla gran chiesa, e il 4
all'Ippodromo.

[301] Sessantacinque anni prima di Cristo, _SYRIA Pontusque monumenta
sunt Cn. Pompeii virtutis_ (_Vell. Paterculus_, II, 38), o piuttosto
della sua fortuna e potenza: dichiaro provincia romana la Soria: e gli
ultimi dei principi Seleucidi furono inetti ad armare un sol braccio in
difesa del lor patrimonio (_V._ i testi originali raccolti dall'Usserio.
_Annal._, p. 420).

[302] Abulfeda, _Annal. Moslem._ p. 73. Poteva Maometto aver la
scaltrezza di variare gli elogi pe' suoi discepoli. Era solito dire
d'Omar, che se potesse esservi dopo lui un Profeta Omar lo sarebbe, e
che sarebbe risparmiato dalla giustizia divina in una disgrazia generale
(Ockl. vol. I, p. 221).

[303] Al-Wakidi pure avea scritto l'istoria della conquista del
Diarbekir ossia della Mesopotamia (Ockley, sul fine del secondo volume)
non veduta, per quanto pare, dai nostri interpreti. La cronaca di
Dionigi di Telmar, patriarca giacobita, racconta la presa di Edessa, A.
D. 637, e di Dara, A. D. 641 (Assemani _Bibl. ortent._ t. II, pag. 103);
e i lettori attenti ponno attignere alcuni particolari incerti dalla
_Cronografia_ di Teofane (p. 280-287). La maggior parte delle citta
della Mesopotamia si arresero spontanee (Abulfaragio, p. 112).

[304] _Sanno i dotti che cotale lettera e apocrifa._ (Nota di N. N.)

[305] Sogno di essere in Tessalonica, sogno del tutto innocente e
insignificante; ma il suo indovino, o la sua vigliaccheria gli fecero un
presagio certo di sconfitta racchiuso in quella funesta parola ß?? ????
?????, da la vittoria a un altro (Teoph. p. 286: Zonara t. II,
l. XIV, p. 88).

[306] Tutti i passi e tutti i fatti relativi all'isola, alla citta e al
colosso di Rodi furon raccolti nel laborioso Trattato di Meursio, che
fece le stesse ricerche sulle isole di Creta e di Cipro (_V._ nel terzo
volume delle sue opere il Trattato denominato _Rhodus_ l. I, c. 15; p.
715-719). L'ignoranza di Teofane e di Costantino, scrittori dell'istoria
Bizantina, fa ascendere a mille trecento sessant'anni lo spazio di tempo
trascorso fra la caduta del colosso di Rodi e la vendita de' suoi
frantumi fatta da' Saraceni, e scioccamente assicurano che quei rottami
fecero il carico di trentamila cammelli.

[307] _Centum colossi alium nobilitaturi locum_, scrive Plinio col suo
spirito solito (_Hist. natur._, XXXIV, 18).

[308] Sappiam questo fatto dall'ardire d'una vecchia che gliene fece
rimbrotto in faccia al Califfo, e ad un suo amico. La quale fu mossa a
cio dal silenzio d'Amrou e dalle liberalita di Moawiyah (Abulfeda,
_Annal. Moslem._, p. 111).

[309] Gagnier (_Vie de Mahomet_, t. II, pag. 46 ec.) cita l'istoria o il
romanzo abissinio di Abdel-Balcides. Questi ragguagli per altro sulla
ambasceria e sull'ambasciatore non sono inverisimili.

[310] Questa risposta ci fu conservata dal Pocock (_Not. ad Carmen
Tograi_, p. 284), e il signor Harris (_Philosophical Arrangements_, p.
350) giustamente la loda.

[311] _V._, sulla vita e il carattere d'Amrou, Ockley (_Hist. of the
Saracens_, vol. I, p. 28, 63, 94, 328, 342, 344, e alla fin del volume;
vol. II, p. 51, 55, 57, 74, 110, 112, 162) e Otter (_Mém. de l'Acad. des
inscr._ t. XXI, p. 131-132). I lettori di Tacito raffronteranno
sicuramente Vespasiano e Muziano con Moawiyah e Amrou. L'analogia per
altro sta piu nella situazione che nel carattere di questi personaggi.

[312] Anche Al-Wakidi ha composto un'istoria particolare della conquista
d'Egitto, ma Ockley non pote procacciarsela; e le indagini di
quest'ultimo (vol. I, p. 344-362) pochissimo aggiunsero al testo
originale d'Eutichio (_Annal._ t. II, p. 296-323, vers. Pocock),
Patriarca melchita d'Alessandria che visse tre secoli dopo quella
rivoluzione.

[313] Strabone, testimonio esatto ed osservatore, parlando d'Eliopoli,
nota che ???? µ?? ??? ??? ??????µ?? ? ????? _ora e quella citta
al tutto deserta_ (_Geographia_ l. XVII, p. 1158); ma parlando di Menfi
dice, ????? ???? µ????? ?? ??: ???????? ??????? µ?? ????????????
_citta grande e popolosa, seconda dopo Alessandria_ (p. 1161). Accenna
tuttavia la mescolanza d'abitatori, e la rovina dei palazzi. Ammiano
ragionando dell'Egitto, propriamente detto, pone Menfi fra le quattro
citta, _maximis urbibus quibus provincia nitet_,(XXII 16), e il nome di
Menfi appare illustre nell'itinerario romano, e nella lista dei
vescovadi.

[314] Non si trovano che in Niebuhr, e nel geografo di Nubia (p. 98)
questi ragguagli curiosi su la larghezza (duemila novecento quarantasei
piedi) e sui ponti del Nilo.

[315] Comincia il Nilo ad ingrossare a poco a poco dopo il mese di
Aprile: l'elevazione si fa piu sensibile nel tempo della luna che viene
dopo il solstizio d'estate (Plinio, _Hist. nat._, v. 10), e si pubblica
per lo piu al Cairo nel giorno di S. Pietro (29 giugno). Da un registro
di trent'anni viene indicata la maggior altezza delle acque fra il 25
luglio e il 18 agosto (Maillet, _Descript. de l'Egypte_ lettera XI, p.
67, ec. Pocock, _Description de l'Orient_, vol. I, p. 200; Shaw's
_Travels_, p. 383).

[316] Murtadi, _Merveilles de l'Egypte_, p. 243-259. Si dilunga egli su
questo argomento con lo zelo, e collo spirito minuzioso d'un cittadino e
d'un devoto, e le sue tradizioni locali hanno gran sembianza di verita
ed esattezza.

[317] D'Herbelot, _Bibl. orient._ p. 233.

[318] E benissimo conosciuta e fu descritta la situazione del vecchio e
nuovo Cairo. Due scrittori, che aveano perfetta cognizione dell'antico e
del moderno Egitto, fissarono dopo dotte indagini il sito di Menfi a
_Gizeh_ rimpetto al vecchio Cairo (Sicard, _Nouveaux Mémoires des
Missions du Levant_, t. VI, p. 5, 6; _Observat. et Voyages de Shaw_, p.
296-304). Dobbiam per altro rispettare non poco l'autorita e gli
argomenti del Pocock (vol. I, p. 25-41), del Niebuhr (_Voyage_, t. I, p.
77-106), e particolarmente del d'Anville (_Description de l'Egypte_, p.
111, 112, 130-149), i quali collocan Menfi appresso il villaggio di
Mohannah alcune miglia piu abbasso verso mezzogiorno. Questi scrittori,
nel fervor della disputa, dimenticarono che il vasto terreno d'una
metropoli cuopre, ed annulla la piu gran parte dello spazio che forma il
subbietto di questa discussione.

[319] _V._ Erodoto, l. III, c. 27, 28, 29: Eliano, _Hist. Var._ l. IV,
c. 8: Suida in ????, t. II, p. 794; Diodoro di Sicilia t. II,
lib. XVII p. 197, ediz. di Wesseling. ??? ?????? ???ß?????? ??? ?? ????,
_dei Persiani violatori dei templi_, dice l'ultimo di questi Storici.

[320] _Quei cristiani Egiziani, che non vollero ricevere la decisione
del Concilio ecumenico di Calcedonia, che aveva decretato contro
Eutiche, Abate di un monastero, esservi in Gesu Cristo due nature, sono
nominati_ Cofti, _o_ Copti, _o_ Giacobiti, _ed a cagione della loro
erronea opinione, d'esservi in Gesu Cristo una sola natura, sono detti
con greco vocabolo_ Monofisiti. _Al tempo del Concilio di Calcedonia ed
anche poco dopo erano intorno a seicentomila; oggidi sono ridotti a
circa quindicimila per le persecuzioni, e gli atroci massacri che ne
fecero i Cattolici sostenitori del Concilio di Calcedonia. Il Capo della
Chiesa Copta fu ed e il Patriarca d'Alessandria, successore di S. Marco
evangelista._

_Il Concilio di Calcedonia colla sua decisione, e colla deposizione di
Dioscoro, Patriarca d'Alessandria, aveva irritato tutti gli spiriti de'
Cristiani d'Egitto, ed accesosi contro un grande fanatismo in quella
vasta provincia. La severita delle leggi degli imperatori di
Costantinopoli a sostenimento de' decreti del Concilio, ed i mezzi
adoperati dal partito perseguitato, posero a grandi turbolenze l'Egitto.
La forza imperiale fece prevalere ed eseguire le decisioni del Concilio,
ed i cristiani Cofti d'Egitto dai Cattolici vincitori furono esclusi da
tutte le dignita civili, militari, ed ecclesiastiche, e furono da
Costantinopoli spediti nuovi governatori, nuovi magistrati, nuovi
vescovi. Malgrado la persecuzione, ed il massacro di centomila Cofti in
diverse occasioni, essi non furono estinti dai sostenitori del Concilio
di Calcedonia: una parte di loro, abbandonata la patria ed usciti dal
dominio imperiale, trovarono pace presso gli Arabi, che tolleravano
tutte le religioni, ed in alcune altre province dell'Affrica; quelli che
rimasero in Egitto ebbero sempre a soffrire, finche vi duro il dominio
degli imperatori Greci, ogni specie di persecuzioni, e d'oltraggi. I
governatori Greci facevano sostenere la tavola (Hist. Patriar. Alexand.
pag. 164) del loro pranzo da alcuni Cofti, e si nettavano le mani nelle
loro barbe, affronto il piu grande che loro far si potesse, e che, unito
a tutti gli altri mali che soffrivano, pose negli animi loro un odio
implacabile contro gli imperatori Greci di Costantinopoli, e contro i
decreti del Concilio di Calcedonia, ed un desiderio di vendetta cui
soddisfecero, allorche, passati i sentimenti di generazione in
generazione, il generale Arabo, il maomettano Amrou, s'avvicino
all'Egitto duecento anni dopo. I pochi superstiti Cofti hanno anche
oggidi presente alla memoria l'orribile massacro di centomila de' loro
antenati, affinche accettassero i decreti del Concilio di Calcedonia. I
Cofti rigettando quel Concilio, e la lettera del Papa Leone I, ne
volendo convenire, siccome fu loro inculcato dai loro Vescovi, che vi
sieno due nature in Gesu Cristo, dicono poi coi Cattolici, che la
divinita, e l'umanita di lui non sono in verun modo confuse nella sua
persona; e quando si eccettui il loro monofisismo, che consiste appunto
nel negare le due nature, non hanno alcun'altra torta credenza
particolare. La Chiesa Cofta dall'epoca del Concilio di Calcedonia e
stata sempre separata dalla Chiesa Cattolica romana._ (Nota di N. N.).

[321] Mokawkas mando al Profeta due vergini Cofte colle loro fantesche,
ed un eunuco; un vaso d'alabastro, una verga d'oro puro, dell'olio, del
mele, e le piu belle tele dell'Egitto; un cavallo, un mulo, e un asino,
tutti e tre insigni per qualita particolari. L'ambasceria di Maometto
parti da Medina il settimo anno dell'Egira (A. D. 628) _V._ Gagnier
(_Vie de Mahomet_, t. II, p. 255, 256, 303) che copia Al-Jannabi.

[322] Eraclio aveva commessa al patriarca Ciro la prefettura
dell'Egitto, e la direzione della guerra (Theoph. p. 280, 281). «Non
consultate voi in Ispagna i vostri preti? diceva Giacomo II.  Si, gli
rispose l'ambasciator del re Cattolico, e i nostri affari van di
conseguenza». Non oso davvero riferire i disegni di Ciro, che volea
pagare il tributo ai Musulmani senza scemar le rendite dell'imperatore,
e convertire Omar dandogli in isposa la figlia d'Eraclio. (Nicephor.,
_Breviar._ p. 17, 18).

[323] _V. la vita di Beniamino_ in Renaudot (_Hist. patr. Alexand._,
pag. 155-172) il quale ha corredata l'istoria del conquisto dell'Egitto
con alcuni fatti tolti dal testo arabo di Severo, isterico Giacobita.

[324] Il primario tra i Geografi, il d'Anville (_Mémoires sur l'Egypte_,
p. 52, 63), ci ha data la descrizion locale d'Alessandria; ma ne dobbiam
cercar alcune particolarita ulteriori ne' viaggiatori moderni: non
citero che Thevenot (_Voyage au Levant_, part. I, p. 381-395); Pocock
(vol. I, p. 2-13); Niebuhr (_Voyage en Arabie_, t. I, p. 34-43); due
viaggi piu recenti ed emuli, quelli del Savary e del Volney, potranno il
primo dilettare, l'altro istruire.

[325] Eutichio (_Annal._ t. II, p. 319), ed Elmacin (_Hist. Saracen._,
p. 28) son d'accordo nel fissar la presa d'Alessandria nel venerdi della
nuova luna di Moharram, nel ventesimo anno dell'Egira (22 dicembre A. D.
640). Contando i quattordici mesi passati davanti ad Alessandria, i
sette mesi davanti Babilonia ec., parrebbe che Amrou cominciasse
l'invasion dell'Egitto sulla fine dell'anno 638; ma si sa per cosa certa
che entro in quel paese il dodici di bayni (sei giugno). (Murtadi,
_Merveilles de L'Egypte_, p. 164; Severo, _apud_ Renaudot p. 162). Il
general Saraceno, e poi Luigi IX re di Francia si fermarono a Pelusio, o
Damiata, durante l'inondazion del Nilo.

[326] Eutichio, _Annal._, t. II, p. 316-319.

[327] Non ostante qualche contraddizione fra Teofane e Cedreno, l'esatto
Pagi (_Critica_, t. II, pag. 824) ha ricavata da Niceforo e dalla
cronaca orientale la vera data della morte d'Eraclio. Fini egli i suoi
giorni l'11 febbraio, A. D. 641, 60 giorni dopo perduta Alessandria. Una
lettera in dodici giorni arrivava da Alessandria a Costantinopoli.

[328] Ci restano molti Trattati di questo amante della fatica
(?????????): ma si leggono quelli che sono stampati come quelli che non
furono pubblicati mai; Mose ed Aristotele sono i subbietti principali di
que' verbosi commentari, uno de' quali porta la data del 10 maggio, A.
D. 617 (Fabricio, _Bibl. graec._ t. IX, p. 458-468). Un moderno
(Giovanni-le-Clerc), che qualche volta s'appropriava quel nome, era
tanto laborioso quanto il Filopono d'Amrou, ma superiore a lui in buon
senso, e in vero sapere.

[329] Abulfaragio, _Dynast._, p. 114. vers. Pocock. _Audi quid factum
sit et mirare._ Non la finirei mai se volessi dare il catalogo dei
moderni che credettero e stupirono: ma debbo citare con elogio lo
scetticismo ragionevole di Renaudot (_Hist. Alex. patriar._, p. 170;
_Historia..... habet aliquid_ ??????? _(incredibile) ut Arabibus
familiare est_).

[330] Indarno si cerchera questo aneddoto curioso negli annali
d'Eutichio e nella storia de' Saraceni d'Elmacin. Il silenzio
d'Abulfeda, di Matardi, e d'una folla di Musulmani dee produrre minor
effetto, perche non conoscevano la letteratura de' Cristiani.

[331] _E vero che_ ortodosso_, in sostanza, non vuol dir altro che uomo
di retta opinione; e vero che gli Arabi maomettani credevano che la loro
opinione religiosa fosse tale, a quindi era ortodossa rispetto a loro;
ma, secondo la teologia nostra, il vocabolo_ ortodosso _puo soltanto
adoperarsi parlando de' Cattolici, ed e assai male applicato ai
Maomettani._ (Nota di N. N.)

[332] _V._ Reland, _De Jure militari Mohammedanorum_ nel terzo volume
delle _Dissertazioni_ p. 37. Non si vuole che siano arsi i libri de'
Giudei e de' Cristiani pel rispetto che si debbe al _nome_ di Dio.

[333] Si consultino le Raccolte del Freinsheim (_Supplément_ de
Tite-Live, c. 12-43) e dell'Usserio (_Annal._ pag. 469). Scrive Tito
Livio parlando della biblioteca d'Alessandria: _Elegantiae regum
curaeque egregium opus_, elogio dettato da un animo nobile, e vivamente
criticato dal rigido stoicismo di Seneca (_De tranquillitate Animi_, c.
9) il sapere del quale degenera spesso sino a sragionare.

[334] _V._ il capitolo XXVIII di quest'opera.

[335] Aulo Gellio (_Nuits attiques_ VI, 17), Ammiano Marcellino (XXII,
16) e Orosio (l. VI, c. 15); parlan tutti in tempo passato, e le parole
d'Ammiano son da notarsi: _fuerunt Bibliothecae innumerabiles: et
loquitur monumentorum veterum concinens fides_, etc.

[336] Afferma Renaudot che furono arse varie versioni della Bibbia,
degli Esapli, delle _Catenae patrum_, de' commentari ec. (p. 170). Il
nostro manoscritto d'Alessandria, se e venuto dall'Egitto, e non da
Costantinopoli o dal Monte Atos ( Westein, _Prolegomen._, _ad_ N. T., p.
8, ec.), avrebbe potuto andare colle Opere consacrate alle fiamme.

[337] Ho letto sovente, e sempre con piacere, un capitolo di Quintiliano
(_Instit. Orat._ X, 1), dove questo giudizioso critico enumera ed
apprezza, con giusta bilancia, i vari autori classici, Greci e Latini.

[338] Citero solamente Galeno, Plinio, ed Aristotele. Il Wotton
(_Reflexions on ancient and modern learning_, p. 85-95) oppone su questa
materia fortissime ragioni alle pungenti ed immaginarie asserzioni di
Sir Will. Temple. I Greci aveano in tanto disprezzo la scienza dei
Barbari, che probabilmente avran collocato nella Biblioteca Alessandrina
pochi libri indiani o etiopici, e non e provato che questa esclusione
sia stata una gran perdita per la filosofia.

[339] Il signor Ockley e i compilatori della storia universale moderna,
tanto contenti della lor fatica, non hanno scoperto queste particolarita
curiose ed autentiche riferite dal Murtadi (p. 284-289).

[340] Eutichio, _Annal._ tom. II, p. 320; Elmacin, _Hist. Saracen._, p.
35.

[341] E molto oscuro cio che si riferisce a quei canali. Tocca al
lettore di fissar la sua opinione colla lettura di d'Anville (_Mém. sur
L'Egypte_, p. 108-110-124, 132), e di una dotta tesi sostenuta e
stampata a Strasburgo nel 1770 (_Jungendorum marium fluviorumque
molimina_, pag. 39-47, 68-70). I Turchi stessi, comecche
negligentissimi, hanno discusso L'antico disegno di congiungere i due
mari (_Mémoires du baron de Tott_, t. IV).

[342] Pietro Vatier diede alla luce nel 1666, in Parigi, un volumetto
delle _Meraviglie dell'Egitto_ composto nel tredicesimo secolo da
Murtadi, abitante del Cairo, e tradotto sopra un manoscritto arabo che
fu del cardinal Mazarino. Cio che dice l'autore delle _Antichita
Egiziane_ e assurdo e stravagante: ma i suoi racconti minuti sulla
conquista e sulla geografia della sua patria son degni di fiducia e di
stima (_V._ la Corrispondenza d'Amrou e d'Omar p. 279-289).

[343] Maillet, che fu vent'anni Console al Cairo, aveva avuto mille
occasioni diverse d'esaminare questo variato spettacolo. Parla del Nilo
(_Lettera_ II, e in particolare p. 70-75) e della fertilita del suolo
(_Lettera_ IX). Gray, che viveva in un collegio di Cambridge, ha dato su
quella contrada un'occhiata piu acuta:

«In quei climi ardenti ove il Nilo, elevandosi sopra le sponde del suo
letto d'estate, versa dal suo largo seno la vita alla verdura, e copre
l'Egitto colle umide sue ali, qual meraviglioso spettacolo si presenta
allo sguardo, quando si vede condotto da un remo ardito, o da una
leggera vela, quel popolo polveroso che naviga a seconda di zefiro, o
che su fragili battelli passa dall'una all'altra di quelle citta
ravvicinate che sorgono e splendono di sopra dei flutti che le
circondano!» (_Works and Memoirs of Gray_ edizione di Mason p. 199,
200).

[344] Murtadi, p. 164-167. Non credera di leggieri il lettore ai
sagrifizi umani sotto imperatori cristiani, ne ad un miracolo fatto dai
successori di Maometto.

[345] Maillet, _Description de l'Egypte_, p. 22. Segna egli questo
numero come opinione _comune_, e soggiunge che generalmente quei
villaggi contengono due o tremila persone, e che in parecchi vive piu
gente che nelle nostre grandi citta.

[346] Eutichio, _Annal._, t. II, p. 308-311. I venti milioni furono
calcolati dalle massime seguenti: un duodecimo della popolazione per
l'eta superiore ai sessant'anni, un terzo per quella che non passa i
sedici; e la proporzion dagli uomini alle donne di diciassette a sedici.
(_Recherches sur la population de la France_, pag. 71, 73). Il signor
Goguet (_Orig. des arts_, etc. t. III, p. 26 ec.) suppone che l'antico
Egitto contenesse ventisette milioni d'abitanti, perche i
millesettecento compagni di Sesostri erano nati lo stesso giorno.

[347] Elmacin (_Hist. Saracen._ p. 218); d'Herbelot senza scrupolo
ammette questo enorme computo (_Bibl. orient._, p. 1031); Arbuthnot
(_Tables of ancient coins_, p. 262) e il de Guignes (_Hist. des Huns_,
t. III, p. 135) avrebbero potuto ammettere la non meno strana generosita
d'Appiano, che dona ai Tolomei (_in Praefat._) un'entrata annua di
settantaquattro miriadi, settecentoquarantamila Talenti, cioe cento
ottantacinque, o circa duecento milioni di lire sterline, se si fa il
conto sul valore del Talento di Egitto o di quello d'Alessandria
(Bernard, _De Ponderibus antiquis_, p. 186).

[348] _V._ i calcoli del d'Anville (_Mém. sur l'Egypte_, p. 23 ec.). Il
signor di Paw, dopo qualche disputa da uomo di mal umore, non puo
valutare piu di duemila dugento cinquanta leghe quadrate (_Recherches
sur les Egyptiens_, t. I, p. 118-121).

[349] Renaudot (_Hist. patriarch. Alexandr._ p. 334) il quale tratta la
lezion comune, o la version d'Elmacin, da' _error librarii_. I 4,300,000
pezze che egli sostituisce pel nono secolo sono un termine medio assai
probabile, oltre i 3,000,000 che acquistarono gli Arabi colla signoria
dell'Egitto (_idem_, p. 168) e i 2,400,000 che il sultano di
Costantinopoli riscosse nell'ultimo secolo (Pietro della Valle, t. I,
pag. 352; Thevenot, part. I, p. 824). Il Paw (_Recherches_, t. II, p.
365-373) cresce a poco a poco la rendita dei Faraoni, dei Tolomei, e dei
Cesari, da sei a quindici milioni di scudi di Germania.

[350] La lista di Schultens (_Index geograph. ad calcem vit. Saladin._,
p. 5) contiene duemila trecento novantasei citta o villaggi: quella del
d'Anville (_Mém. sur l'Egypte_, p. 29), a seconda dei dati fornitigli
dal divano del Cairo, ne numera duemila secento novantasei.

[351] _V._ Maillet (_Description de l'Egypte_, p. 28): i suoi argomenti
sono giudiziosi e sembrano procedenti da un uomo leale. Son piu contento
delle osservazioni fatte da questo autore, che della sua erudizione:
egli non conosceva ne le lettere greche, ne le latine, ed e troppo
incantato dalle finzioni degli Arabi. Abulfeda (_Descript, Aegypt. arab.
et latin., Joh. David Michaelis_, Gottingue, _in_ 4. 1776) ha raccolto
quanto essi dissero di piu ragionevole. Per riguardo ai due viaggiatori
moderni, Savary e Volney, il primo diletta, come gia notai; ma il
secondo e tanto istruttivo che io vorrei che potesse girare tutto il
globo.

[352] La mia narrazione della conquista dell'Affrica e cavata da due
Francesi che scrissero sulla letteratura degli Arabi. Cardonne (_Hist.
de l'Afrique et de l'Espagne sous la domination des Arabes_, t. I, p.
8-55) e Otter (_Hist. de l'Acad. des inscriptions_, t. XXI, p. 111-125,
136); essi hanno attinto i fatti in gran parte da Novairi, che compose
(A. D. 1331) un'Enciclopedia in piu di venti volumi. Questa Enciclopedia
ha cinque parti generali; ella tratta, 1. della medicina, 2. dell'uomo,
3. degli animali, 4. delle piante, e 5. dell'istoria. Gli affari
dell'Affrica sono discussi nel sesto capitolo della quinta sezione di
quest'ultima parte (Reiske, _Prodidogmata ad Hadii chalifae tabulas_, p.
232-234). Fra gli storici antichi citati da Novairi, e da osservarsi la
narrazione originale d'un soldato che conduceva la vanguardia dei
Musulmani.

[353] _V._ l'istoria d'Abdallah in Abulfeda (_vit. Mohammed_ p. 109), e
Gagnier (_Vie de Mahomet_, t. III, p. 45-48).

[354] Leone l'Affricano (_in Navigazione e Viaggi di Ramusio_, t. I,
_Venezia_, 1550, fol. 76, _retro_) e Marmol (_Description de l'Afrique_,
t. II, p. 562) hanno descritta la provincia e la citta di Tripoli. Era
il primo un Moro erudito che avea viaggiato; compose o tradusse la
geografia dell'Affrica a Roma, dove si trovava prigioniero, e avea preso
il nome e la religione di Papa Leon decimo. Lo spagnuolo Marmol, soldato
di Carlo V, era prigioniero dei Mori quando compilo la sua descrizione
dell'Affrica; tradotta in francese dal d'Ablancourt (Parigi, 1667, 3
vol. in 4). Marmol avea letto ed osservato; ma non ha quell'occhio
curioso e quelle vedute estese che si trovano nello scritto di Leone
l'Affricano.

[355] _V._ Teofane, che fa menzione della sconfitta piuttosto che della
morte di Gregorio. Egli da al Prefetto il nome ingiurioso di ????????
_Tiranno_; e verosimile che Gregorio avesse presa la porpora
(_Chronograph._, p. 285).

[356] _V._ in Ockley (_Hist. of the Saracens_, vol. II, p. 45) la morte
di Zobeir, che fu onorato dalle lagrime di Ali contro cui si era egli
ribellato. Eutichio (_Annal._, t. II, p. 308) parla del suo valore
all'assedio di Babilonia, se pure non si tratta d'altra persona collo
stesso nome.

[357] Shaw's _Travels_, p. 118, 119.

[358] _Mimica empito_, dice Abulfeda, _erat haec, et mira donatio;
quandoquidem Othman, ejus nomine nummos ex aerario prius ablatos aerario
praestabat_ (_Ann. mosl._ p. 78). Elmacino (nella sua oscura versione
pag. 39) riporta, per quel che pare, questo medesimo raggiro. Quando gli
Arabi assediarono il palazzo di Othmano, fu questa una delle principali
incolpazioni allegate.

[359] ????????????? ????????? ??? ???????, ??? ??µß??????? ?? ???????
???????? ?????? ???????? ??? ???? ??? ???? ????????? ??? ????????????
?????? µ??? ??? ????? ??????????. _Guerreggiarono i Saraceni in Affrica,
e venuti a conflitto col tiranno Gregorio lo batterono, e con lui
uccisero i suoi compagni, e dopo avere segnato il tributo sugli
Affricani si ritirarono._ (Teofane, _Chronograph._, p. 285, ediz. di
Parigi). La sua cronologia e incerta ed inesatta.

[360] Teofane (in _Chronogr._, p. 293) riferisce le voci vaghe che
andavano arrivando a Costantinopoli sulle conquiste degli Arabi
all'occidente; e Paolo Warnefrido, diacono d'Aquileia (_De gest.
Langobard._, l. V, c. 13), ci avvisa che a quei giorni mandarono
un'armata navale da Alessandria nei mari di Sicilia e dell'Affrica.

[361] _V._ Novairi (_apud_ Otter, p. 118), Leone l'Affricano (_fol._ 81
_retro_), che conta solo _cinque citta ed infiniti casali_; Marmol
(_Descript. de l'Afrique_, t. III, pag. 33) e Shaw (_Voyages_, p.
57-65-68).

[362] Leone l'Affricano, _fol._ 58; Marmol t. II, p. 415; Shaw pag. 43.

[363] Leone l'Affricano, _fol._ 52; Marmol t. II, p. 228.

[364] _Regio ignobilis, et vix quicquam illustre sortita, parvis oppidis
habitatur, parva flumina emittit, solo quam viris melior et segnitie
gentis obscura._ (Pomponio Mela, I, 5, III, 10.). Mela e tanto piu degno
di credenza in quanto che i suoi Maggiori, oriundi della Fenicia, aveano
lasciata la Tingitania per traslocarsi in Ispagna. (_V. in_ II, 6, un
passo di questo geografo, messo a crudel tortura dal Salmasio, da Isacco
Vossio, e da Giacomo Gronovio, il piu violento dei critici). Viveva egli
nel tempo che questo paese fu interamente soggiogato dall'imperatore
Claudio; eppure, trent'anni dopo, Plinio (_Hist. nat._, V, 1) si lagna
di quegli autori troppo indolenti per indagare quella provincia
selvaggia e rimota, e troppo orgogliosi nel confessare la loro
ignoranza.

[365] Aveano gli uomini a Roma la smania del legname di cederno, come le
donne quella delle perle. Una tavola rotonda di quattro o cinque piedi
di diametro, si vendeva al prezzo d'un ricco podere (_Latefundii
taxatione_), cioe per otto, dieci o dodicimila lire sterline. (Plinio
_Hist. nat._, XIII, 29). So bene che non va confuso il _citrus_
coll'albero che da il frutto dagli antichi appellato _citrum_; ma non
sono abbastanza dotto in botanica per caratterizzare il primo, che
somiglia al cipresso dei boschi, col nome volgare o con quello che gli
assegna Linneo, e non decidero nemmeno se il _citrum_ sia l'arancio o il
limone. Pare che il Salmasio abbia esausta questa materia; ma troppo
spesso si intrica nelle file confuse d'una mal ordinata erudizione
(_Plinian. Exercit._, t. II, p. 666 ec.).

[366] Leone l'Affricano _fol._ 16 _retro_; Marmol, (t. II, p. 28).
Trattasi spesso di questa provincia, che fu il primo teatro delle glorie
e della grandezza dei Sceriffi, nella curiosa storia di questa dinastia
registrata in fine del terzo volume della descrizione dell'Affrica del
Marmol. Il terzo volume delle Ricerche storiche sui Mori, pubblicata
recentemente a Parigi, spande molta luce sulla storia e la geografia dei
regni di Fez, e di Marocco.

[367] Otter (pag. 119) ha messa tutta l'enfasi del fanatismo a questa
esclamazione che il Cardonne (p. 37) ha mitigata, e che sotto la sua
penna non indica il pio pensiero di _predicare_ il Corano. Eppure aveano
l'uno e l'altro davanti il testo di Novairi.

[368] Ockley (_Hist. of the Saracens_, vol. II, p. 129, 130) parla della
fondazione di Cairoan, e Leone l'Affricano (_fol._ 75), Marmol (t. II,
p. 532) e Shaw (p. 115) parlano della situazione della moschea ec.

[369] Bene spesso gli autori han commesso un enorme sbaglio per una
piccola somiglianza di nome, confondendo la _Cirene_ dei Greci col
_Cairoan_ degli Arabi, due citta lontane mille miglia l'una dell'altra.
Non evito quest'errore il grande de Thou, errore tanto meno scusabile in
quanto si trova in una descrizion dell'Affrica accuratamente da lui
elaborata (_Hist._ l. VII, c. 2, in t. I, p. 240 ediz. di Buckley).

[370] Oltre le cronache arabe d'Abulfeda, d'Elmacin, e d'Abulfaragio pel
settantesimoterzo anno dell'Egira, si possono consultare d'Herbelot
(_Bibl. orient._ p. 7) ed Ockley (_Hist. of the Saracens_, vol. II, p.
339-349). Ockley riferisce in modo patetico l'ultimo colloquio
d'Abdallah e di sua madre, ma dimentico un effetto fisico del dolore da
lei provato alla morte del figlio: il ritorno cioe, e le funeste
conseguenze dei suoi _mestrui_ in eta di novant'anni.

[371] ????????.... ?????? ?? ??µ???? ???????? ????µ? ????????? ??
???????? ??????? ??? ????????? ?µ?????? ??? ????µ??? ??????????µ????
???? ????????? ???? ??? ????????? ?????µ??? _Leonzio.... imbarco tutte
le forze romane, ed eletto per capitano di quelle il patrizio Giovanni
pratico di guerra lo spedi a Cartagine contro de' Saraceni_ (Niceforo,
_Constantinop. Breviar._ p. 28). Il patriarca di Costantinopoli e
Teofane (_Chronogr._ p. 309) hanno in poche parole rammentato
quest'ultimo tentativo per soccorrer l'Affrica. Il Pagi (_Critica_ t.
III, p. 129-141) ha stabilita la Cronologia, confrontando esattamente
gli storici Arabi e Bizantini che sovente si contraddicono per le
epoche e pei fatti. _V._ pure una nota d'Ockley (p. 121).

[372] _Dove s'erano ridotti i nobili Romani e i Goti: e di poi, i Romani
fuggirono e i Goti lasciarono Cartagine_ (Leone l'Affricano, fol. 72).
Non so da quale scrittore Arabo abbia tolto questo fatto relativo ai
Goti: ma questo nuovo ragguaglio e tanto importante e verosimile che mi
basta la piu piccola autorita per ammetterlo.

[373] Questo Commendatore e chiamato da Niceforo ß??????? ????????? _re
dei Saraceni_ definizione un po' vaga, ma esatta abbastanza, delle
incombenze del Califfo. Teofane usa la strana denominazione di
???????µß???? _Protosimbolo_, che Goar, suo interprete, applica al
_Vizir Azem_. Forse attribuivano giustamente al ministro piuttosto che
al principe l'uficio attivo; ma dimenticarono che i califfi Ommiadi
non aveano che un _Cateb_, o segretario; e che non fu rimessa o
istituita la dignita di Visir, se non che l'anno 132 dell'Egira
(d'Herbelot p. 912).

[374] Solino (l. XXVII, p. 36 ediz. Salmasio) dice che la Cartagine di
Didone ha sussistito seicento settantasette, o settecento trentasette
anni. Queste due versioni dipendono dalla differenza dei manoscritti e
delle edizioni (Salmas. _Plinian._, _exercit._, t. I, pag. 228). Il
primo di questi computi, che ne porta la fondazione a ottocentoventitre
anni avanti Gesu Cristo, s'accorda meglio colla testimonianza ben pesata
di Velleio Patercolo; ma i nostri cronologisti (Marsham, _Canon.
chron._, p. 398) preferiscono l'ultimo conto, che par loro piu conforme
agli annali degli Ebrei e de' Tiri.

[375] Leone l'Affricano, fol. 71; Marmol. t. II, p. 415-447: Shaw, p.
80.

[376] Si ponno distinguere quattro epoche nella Storia del nome di
_Barbaro_: 1. al tempo di Omero, quando i Greci o gli abitanti della
costa asiatica usavano forse un idioma comune, il suono imitativo di
_barbar_ divenne un nome che si dava alle tribu piu rozze, che aveano
piu ingrata pronunzia e piu difettosa grammatica. ????? ß??ß????????
_I Carii di barbaro accento_ (Iliade 2, 567, con lo Scoliaste d'Oxford,
con le note di Clarke e col Tesoro greco di Enrico Stefano t. I,
pag. 720). 2. Sin dai tempi d'Erodoto almeno, fu applicato
a tutte le nazioni straniere alla lingua e al nome dei Greci. 3. Nel
secolo di Plauto i Romani si sottomisero a questo insulto (Pompeo Festo
l. II, pag. 48 ediz. del Dacier), e si davano da se il nome di Barbari.
Vennero a poco a poco nella pretensione che non convenisse questo titolo
all'Italia, e alle province che aveano assoggettate; e infine non lo
diedero che ai popoli selvaggi, od ai nemici che stavano fuori del
precinto dell'impero. 4. Conveniva ai Mori in tutti i sensi. I
conquistatori Arabi presero questa parola dalla lingua dei Romani
stanziati nelle province, ed e poi divenuto un nome locale pei popoli
che vivono lungo la costa settentrionale dell'Affrica nomata _Barbaria_.

[377] Il primo libro di Leone Affricano, e le _Osservazioni_ del dottor
Shaw (p. 220, 223, 227, 247 ec.) schiarirono assai le tribu erranti
della Barbaria che dagli Arabi o dai Mori discendono. Ma lo Shaw s'era
tenuto a una rispettosa distanza da quei Selvaggi, e pare che Leone,
prigioniero a Roma, dimenticasse in Italia quel che sapeva della
letteratura Araba, mentre acquistava qualche cognizione di quella dei
Greci e dei Romani. Ha commesso gran numero d'errori grossolani nella
prima parte dell'istoria Maomettana.

[378] In una conferenza disse Amrou, ad un principe Greco, che la lor
religione era differente, e che questo dava giusto motivo alle liti tra
fratelli (Ockley, _Hist. of the Saracens_, vol. I, p. 328).

[379] Abulfeda, _Annal. moslem._, p. 78, _vers._ Reiske.

[380] Il nome d'Andalusia vien dato dagli Arabi non solo alla provincia
che ha questo nome al presente, ma a tutta la penisola di Spagna.
(_Geograph. nub._, pag. 151; d'Herbelot, _Bibl. orient._, pag. 114,
115). Sembra che questo nome non derivi da _Vandalusia_, paese dei
Vandali, come han detto alcuni autori (d'Anville, _Etats de l'Europe_,
p. 146, 147 ec.). La vera etimologia par quella di Casiri che osserva
che _Handalusia_ significa in arabo la region dell'occidente, e cosi
equivale all'Hesperia dei Greci (_Bibl. arabico-hispana_, t. II, p. 327,
ec.).

[381] Descrive il Mariana la caduta e il risorgimento della monarchia
dei Goti (t. I, p. 238-260, l. VI, c. 19-26, l. VII, c. 1, 2). Lo stile
di questo storico nella suo nobile opera (_Historia de rebus Hispani_,
_libri_ XXX, Aia 1733, 4 volumi _in folio_ colla continuazione del
Miniana) ha quasi il pregio e l'energia degli autori Romani classici, e
dal duodecimo secolo in poi si puo riposare sulle dottrine e sul
giudizio che egli palesa. Ma questo Gesuita non era scevro dai
pregiudizi del suo Ordine; come il suo rivale Buchanan, egli ammette e
abbellisce le leggende nazionali piu assurde. Trascura troppo la critica
e la cronologia, e colla sua vivace immaginazione supplisce alle lacune
dei monumenti storici. Queste lacune sono considerabili e
frequentissime. Rodrigo di Toledo, primo storico Spagnuolo, viveva
cinque secoli dopo la conquista degli Arabi: e quanto si sa dei tempi
anteriori e ristretto in poche linee aridissime degli oscuri annali, o
cronache, d'Isidoro di Badajoz e di Alfonso III re di Leone, da me
trovati solamente negli annali del Pagi.

[382] Lo stupro, dice Voltaire, e difficile a fare, come a provare. Si
sarebbero mai collegati i vescovi per una fanciulla? (_Hist. gener._, c.
26). Questo argomento non e concludente in buona logica.

[383] Sembra che nella storia di Cava, il Mariana (l. VI, c. 21, pag.
241, 242) voglia gareggiare col racconto che fa T. Livio nella storia di
Lucrezia. Ad esempio degli antichi, cita rare volte gli autori, e la
testimonianza piu antica indicata dal Baronio (_Annal. eccles._, A. D.
715, n. 19) quella e di Luca Tudense, diacono di Galizia, del secolo
tredicesimo il quale dice solamente _Cava quam pro concubina utebatur_.

[384] Gli orientali Elmacin, Abulfaragio ed Abulfeda trapassano in
silenzio la conquista della Spagna, o appena appena ne fan motto. Il
testo di Novairi e degli altri scrittori Arabi si trova, con qualche
mistura, nella storia dell'Affrica e della Spagna sotto la dominazion
degli Arabi (Parigi 1765, 3 vol. in 12, t. I, p. 55-114), scritta dal
signor de Cardonne, e in modo piu conciso nella storia degli Unni (t. I,
p. 347-350) del signor de Guignes. Il bibliotecario dell'Escurial non ha
risposto alla mia aspettazione, eppure sembra che abbia attentamente
rifrustati i materiali confusi che sono sotto la sua custodia. Alcuni
frammenti preziosi del _genuino_ Razis (che scrisse in Cordova l'anno
dell'Egira 300), di Ben-Hazil, etc. dan lume alla storia della conquista
di Spagna (_V._ _Bibl. Arabico-Hispana_, t. II, p. 32-105, 106-182,
252-319, 332). Il dotto Pagi ha fatto suo pro delle cognizioni che aveva
il suo amico abate di Longuerne sulla letteratura degli Arabi, e molto
mi giovarono le lor fatiche.

[385] Uno sbaglio di Rodrigo di Toledo, nel paragone che ha fatto degli
anni lunari dell'Egira cogli anni giuliani dell'Era di Cesare, condusse
il Baronio, il Mariana e la turba degli storici Spagnuoli a porre la
prima invasion degli Arabi nell'anno 713, e la battaglia di Cheres nel
novembre 714. Questo anacronismo di tre anni fu scoperto dai cronologi
moderni, e soprattutto dal Pagi (_Critica_, t. III, p. 169-171, 174),
che hanno indicato la vera data della rivoluzione. Il sig. Cardonne,
versato nella letteratura degli Arabi e che per altro ammise l'antico
errore, ha palesato in questo proposito una ignoranza o una negligenza
inescusabile.

[386] Il primo anno dell'Era di Cesare, seguita dalla legge e dal popolo
di Spagna sino al secolo decimoquarto, e di trent'otto anni anteriore
alla nascita di Gesu Cristo. Parmi che si riporti alla pace generale per
mare e per terra che rassodo il potere e la _divisione_ dei Triumviri
(Dione-Cassio, l. XLVIII, p. 547, 553; Appiano _De bell. civ._, l. I, p.
1054 ediz. _in folio_). La Spagna era una delle province sottomesse a
Cesare Ottaviano, e Tarragona, che innalzo il primo tempio in onore
d'Augusto (Tacito, _Annal._, 1, 78), pote apprendere dagli orientali
questa specie d'adulazione.

[387] Il padre Labat (_Voyages en Espagne et en Italie_, t. I, pag.
207-217) parla col suo brio ordinario della strada del Cantone e del
vecchio castello del conte Giuliano, come pure dei tesori nascosti ec.,
a cui prestan fede i superstiziosi Spagnuoli.

[388] Il geografo di Nubia (p. 154) descrive i siti che furono il teatro
della guerra; ma difficilmente si crede che il Luogo-tenente di Musa
siasi appigliato ad un espediente tanto disperato ed inutile quanto
quello d'incendiare i propri vascelli.

[389] Xeres (la colonia romana d'Asta Regia) non e lontana da Cadice che
due leghe; nel sedicesimo secolo era un granaio del paese, ed oggi e
noto il vino Xeres a tutte le nazioni Europee (_Lud. Nonii Hispania_: c.
13, p. 54-56, opera esattissima e concisa). D'Anville (_Etats de
l'Europe_, etc. p. 154).

[390] _Id sane infortunii regibus pedem ex acie referentibus saepe
contingit._ (Ben-Hazil di Granata, _in Bibl. arabico-hispana_, t. II, p.
323). Alcuni Spagnuoli creduli pensano che Rodrigo riposasse in una
cella d'un Eremita; altri dicono che fu chiuso vivo in una botte piena
di serpenti, e che esclamo con grido lamentevole: «Sono straziato nella
parte ove tanto peccai!» (Don Chisciotte, part. II, l. III, c. I).

[391] Il sig. Swinburne ha speso settantadue ore e mezzo per andare
sopra le mule da Cordova a Toledo per la via piu breve. Debbe
abbisognare piu tempo alle mosse lente e deviate d'un esercito.
Attraversarono gli Arabi la provincia della Mancia, divenuta pei lettori
di tutte le nazioni una terra classica sotto la penna di Cervantes.

[392] Nonio (_Hispania_, c. 59, p. 181-186) descrive in pochi tratti le
antichita di Toledo, la quale nel tempo delle guerre puniche era _urbs
parva_, ed _urbs regia_ nel sedicesimo secolo. Egli prende in prestito
da Rodrigo il _fatale palatium_ dei ritratti moreschi; ma modestamente
accenna che altro non era che un Anfiteatro romano.

[393] Rodrigo di Toledo (_Hist. Arab._, c. 9, p. 17, _ad calcem_
Elmacin) descrive questa tavola di smeraldo, e si fonda sull'autorita di
Medinat-Almeyda, del quale ci da il nome in lettere arabiche. Par che
conosca gli autori Musulmani; ma non posso convenire col sig. di Guignes
(_Hist. des Huns_, t. I, p. 350) che abbia letto e copiato Novairi,
perche mori un secolo prima che Novairi componesse la sua storia. Questo
sbaglio nasce da un errore anche piu goffo: il sig. di Guignes confonde
lo storico Rodrigo Ximenes, arcivescovo di Toledo nel secolo
tredicesimo, col cardinale Ximenes che governo la Spagna nel principio
del secolo sedicesimo, e che ha esercitato i pennelli della storia, ma
non li ha maneggiati giammai.

[394] Avrebbe potuto Tarik incidere su l'ultima rocca quel verso
vanaglorioso di Regnard e dei suoi compagni nell'estremita della
Lapponia: _Hic tandem stetimus, nobis ubi defuit orbis._

[395] Questo fu l'argomento del traditore Oppas; e i Capi a cui si
diresse non risposero gia collo spirito di Pelagio: _Omnis Hispania
dudum sub uno regimine Gothorum, omnis exercitus Hispaniae in uno
congregatus Ismaelitarum non valuit sustinere impetum._ (_Chron.
Alphonsi regis, apud Pagi_, t. III, p. 177).

[396] D'Anville (_Etats de l'Europe_, p. 159) in poche parole, ma
chiare, riferisce il risorgimento dei Goti nelle Asturie.

[397] I legionari superstiti dopo la guerra de' Cantabri (Dione-Cassio,
t. LIII, p. 720) furono collocati in questa metropoli della Lusitania, e
forse della Spagna (_submittit cui tota suos Hispania fasces_). Nonio
(_Hispania_, c. 31, p. 106-110) fa l'enumerazione degli antichi
edifizii, ma la termina con queste parole: _Urbs haec olim nobilissima
ad magnam incolarum infrequentiam delapsa est et praeter priscae
claritatis ruinas nihil ostendit._

[398] I due interpreti di Novairi, il de Guignes (_Hist. des Huns_, t.
I, p. 349) ed il Cardonne (_Hist. de l'Afrique et de l'Espagne_, t. I,
pag. 93, 94, 104, 105) fanno entrare Musa nella Gallia narbonese; ma io
non trovo che Rodrigo di Toledo, od i manoscritti dell'Escuriale faccian
menzione di questa impresa; ed una Cronaca francese rimanda l'invasione
dei Saraceni al nono anno dopo la conquista della Spagna, A. D. 721
(Pagi, _Critica_, t. III, pag. 177, 195: _Historiens de France_, t.
III). Ho gran dubbio che Musa non abbia passato i Pirenei.

[399] Quattro secoli dopo Teodemiro, i suoi demanii di Murcia e di
Cartagena ritengono il nome di Tadmir nel geografo di Nubia (Edrisi, p.
154-161); _V._ pure il d'Anville (_Etats de l'Europe_, p. 156; Pagi, t.
III, p. 164). Nonostante la miseria in cui vedesi oggi l'agricoltura
della Spagna, il sig. Swinburne (_Travels in Spain_, p. 119) vide con
piacere la deliziosa vallata che da Murcia si stende ad Orihuela, e che,
in uno spazio di quattro leghe e mezzo, presenta una quantita
considerabile di belle biade, di legumi, di trifoglio, di Aranci, ec.

[400] _V._ questo trattato, in arabo e in latino, nella _Bibliotheca
arabico-hispana_, tom. II, pag. 105, 106. Ha la data del 4 del mese
Regeb, A. II. 94, cioe 5 aprile A. D. 713, il che sembra che prolunghi
la resistenza di Teodemiro e il governo di Musa.

[401] Il Fleury (_Hist. eccles._, t. IX, p. 261) ha dato, seguendo
l'istoria di Sandoval (p. 87), l'estratto d'altra convenzione segnata
_A. AE. c. 115 A. D. 734_, tra un Capo Arabo ed i Goti e Romani del
territorio di Coimbra nel Portogallo. Quivi si fissa la contribuzione
delle chiese a venticinque libbre d'oro, quella dei monasteri a
cinquanta, delle cattedrali a cento; si dichiara che i cristiani saran
giudicati dal loro conte, ma che, negli affari capitali, questi dovra
consultare l'Alcade; che le porte della chiesa saranno chiuse, e i
cristiani rispetteranno il nome di Maometto. Non ho sott'occhio
l'originale per decidere se sia fondato o no il sospetto che questo
scritto sia stato inventato per introdurre le immunita d'un convento del
paese.

[402] Puo paragonarsi questo gran disegno, attestato da vari scrittori
Arabi (Cardonne, t. I, p. 95, 96), a quello di Mitridate, di marciare
dalla Crimea a Roma, o all'altro di Cesare di conquistare l'oriente, e
di tornare dal settentrione in Italia; ma l'impresa eseguita da Annibale
supera per avventura quei tre vasti divisamenti.

[403] Mi duole assai che siano smarrite due Opere arabe dell'ottavo
secolo, una vita di Musa e una poesia sulle vittorie di Tarik, delle
quali, se non son perdute, non ho avuto almeno alcuna notizia. La prima
di queste, autentiche amendue, era stata composta da un nipote di Musa,
sfuggito alla strage della famiglia; e la seconda dal Visir del primo
Abdalrahman, Califfo di Spagna, che aveva potuto conversare con qualche
veterano di quel conquistatore (_Bibl. arabico-hispana_, t. II, p.
36-139).

[404] _Bibl. arabico-hispana_, t. II, p. 32-252. La prima di queste
citazioni e tratta da una _Biographia hispanica_, scritta da un Arabo di
Valenza (_V._ i lunghi estratti che ne da Casiri, t. II, p. 30-121); e
l'ultima da una cronologia generale dei Califfi e delle dinastie
Affricane e Spagnuole, con una storia particolare di Granata, tradotta
quasi tutta da Casiri (_Bibl. arabico-hispana_, t. II, p. 177-319).
L'autore Ebn-Khateb, nativo di Granata, e contemporaneo di Novairi e di
Abulfeda (nacque A. D. 1313, e mori A. D. 1374) era storico, geografo,
medico e poeta (t. II, p. 71, 72).

[405] Cardonne, _Histoire de l'Afrique et de l'Espagne_, t. I, p. 116,
119.

[406] Si vede nella biblioteca dell'Escuriale un lungo trattato
d'agricoltura composto da un Arabo di Siviglia nel dodicesimo secolo, e
Casiri aveva l'intenzione di tradurlo. Reca una lista degli autori
Arabi, Greci, Latini, ec. che vi sono citati; ma e molto senz'altro se
lo scrittore di Andalusia abbia conosciuto gli ultimi per l'opera del
suo concittadino Columella (Casiri, _Bibl. arabico-hispana_, t. I, p.
323-338).

[407] _Bibl. arabico-hispana_, t. II, p. 104. Casiri traduce la
testimonianza originale dello storico Rasis, tal quale si trova nella
_Biographia hispanica_ araba, part. 9; ma stupisco altamente vedendola
diretta _Principibus coeterisque christianis Hispanis suis_ CASTELLAE.
Questo nome _Castellae_ era ignoto all'ottavo secolo, non avendo
cominciato il regno di Castiglia che nel 1022, un secolo dopo Rasis
(_Bibl._ t. II, p. 530); e quel nome indicava non una provincia
tributaria, ma una serie di castella non soggette a' Mori (d'Anville,
_Etats de l'Europe_, pag. 166-170). Se Casiri fosse stato buon critico,
avrebbe forse schiarito una difficolta a cui ha dato egli per avventura
occasione.

[408] Cardonne, t. I, p. 337, 338. Egli valuta questa entrata a
centotrenta milioni di franchi. Da questa pittura della pace e
prosperita dell'impero de' Mori resta amenizzato il sanguinoso ed
uniforme quadro della loro storia.

[409] Posseggo per avventura una magnifica ed interessantissima opera
non mai posta in vendita, ma dispensata in dono dalla Corte di Madrid,
la _Bibliotheca arabico-hispana escurialensis, opera ed studio Michaelis
Casiri, Syro Maronitae. Matriti, in folio, tomus prior, 1760, tomus
posterior, 1770_. Questa edizione onora veramente i torchi di Spagna:
l'editore indica mille ottocento cinquant'un manoscritto giudiziosamente
classificati; e co' suoi lunghi estratti illustra la letteratura
musulmana e la storia di Spagna. Non rimane piu timore di perdere que'
monumenti; ma fu veramente imperdonabile la negligenza di chi non fece
questo lavoro avanti l'anno 1671, tempo funesto per l'incendio che
divoro la maggior parte della Biblioteca dell'Escuriale, allora
doviziosa delle spoglie di Granata e di Marocco.

[410] Gli _Harbii_, che cosi son detti, _qui tolerari nequeunt_, furono,
1. quelli che non solo adorano Dio, ma ben anche il sole, la luna, o
gl'idoli; 2. gli atei _utrique, quamdiu princeps aliquis inter
Mohammedanos superest, oppugnari debent donec religionem amplectantur,
nec requies iis concedenda est, nec pretium acceptandum pro obtinenda
conscientiae libertate_ (Reland, _Dissert. 10, De jure militari
Mahommedan., t. III, p. 14_). Che teorica austera!

[411] _Si suppone che l'Autore cio dica siccome asserito dai seguaci
della religion Maomettana, che avevano ed hanno una prevenzione in
favore di lei; poiche ogni buon credente sa che le rivelazioni di Mose,
e gli Evangelj hanno i caratteri, ed i segni che mostrano la loro
origine divina; ne questi segni e questi caratteri si osservano nella
pretesa rivelazione di Maometto._ (Nota di N. N.).

[412] In una conversazione del Califfo Al-Mamoun cogl'idolatri, o Sabei
di Charra, sta chiaramente indicata la distinzione che facevasi tra una
Setta proscritta e una tollerata, tra gli _Harbii_, e il popolo del
libro, ossia i credenti d'una rivelazione divina (Hottinger, _Hist.
orient_., p. 107, 108).

[413] _Vorra dire l'Autore, che la legge di Maometto fu piu generale di
quella di Mose, alludendo alla permessa poligamia: ma risguardando la
legge di Mose, anche come quella soltanto d'un legislatore civile, e
certamente piu saggia, e piu conforme al buon ordine sociale di quella
di Maometto; ne vale il porre in campo il clima caldo degli Arabi,
perche anche gli Ebrei abitavano i paesi ad essi vicini. La pretesa
folla de' misterj de' Cristiani, erano stati determinati dai Concilj
generali, secondo rettissime spiegazioni dell'Evangelio, al sorger che
facevano le erronee opinioni particolari, ossia eresie, percio quei
misterj erano gia negli evangelj._ (Nota di N. N.)

[414] Il Zend o Pazend, che e la Bibbia de' Guebri, e da questi, o
almeno da' Musulmani annoverata fra' dieci libri che Abramo ricevette
dal cielo[*], e la loro religione ha il nome onorevole di religione
d'Abramo (d'Herbelot _Bibl. orient.,_ p. 701; Hyde, _De religione
veterum Persarum_, c. 13, p. 27, 28, ec.). Temo assai che ci manchi una
esposizione pura e libera del sistema di Zoroastro. Il dottore Prideaux
(_Connection_, vol. I, p. 300, in 8) aderisce all'opinione che crede che
Zoroastro, durante la cattivita di Babilonia, fosse schiavo e discepolo
d'un profeta Giudeo. I Persiani che furono i padroni de' Giudei
rivendicheranno forse l'onore, miserabile onore, d'essere pure stati
loro precettori per le opinioni religiose.

* _Fu una tradizione delle teste calde d'alcuni abitanti della Caldea,
della Palestina, e dell'Arabia, e d'alcun paese della Persia, che Abramo
avesse scritto libri, o li avesse ricevuti dal cielo; lo si fece anche
scrittore d'astronomia. Il Calmet ha mostrato che Abramo non iscrisse
libri, e non ne riceve dal cielo; ed il Calmet e un cattolico
commentatore della sacra Scrittura: Mose, i Profeti, gli scrittori Ebrei
se ne sarebbero gloriati. Il dotto Autore poi dice benissimo, non aver
noi un'esatta esposizione del sistema religioso di Zoroastro, che fu un
grand'uomo; e siccome sappiamo, che alcune opinioni filosofiche, o
religiose si sono unite insieme, e ne venne che alcuna di loro prese
altro nome, cosi pote avvenire, che i Maomettani abbiano accozzato colle
cose dei pretesi libri d'Abramo, da essi riverito, la religione persiana
de' Magi, e cosi questa, ch'era gia stata data loro da Zoroastro, sotto
la rinomanza d'Abramo, sia stata tollerata da' Maomettani potenti. I
Guebri per altro, ed alcun'altra popolazione della Persia, conservano
anche oggidi l'antica religione di Zoroastro: e estremamente difficile
distruggere una religione che abbia poste estese e ferme radici in uno
Stato: e questa l'opera del tempo_. (Nota di N. N.).

[415] Le mille ed una Notte Araba, dipintura fedele de' costumi
orientali, rappresentano sotto i piu odiosi colori i Magi, o adoratori
del fuoco a cui rinfacciano il sagrifizio annuo di un Musulmano. Non
sussiste la menoma affinita tra le religioni di Zoroastro e quella degli
Indi; ma non di rado i Musulmani le confondono, e questo sbaglio e stato
una delle cagioni della crudelta di Timur (_Hist. de Timur-Bec_, di
Cerefedin-Ali-Yezdi, l. V).

[416] _Vie de Mahomet_ di Gagnier, t. III, p. 114, 115.

[417] _Hae tres sectae, judaei, christiani, et qui inter Persas magorum
institutis addicti sunt ??? ?????? (per eccellenza) POPULI
LIBERI dicuntur_ (Reland, _Dissert_., t. III, p. 15). Il Califfo Mamoun
confermo questa onorevole distinzione che separava le tre Sette dalla
religione indeterminata ed equivoca de' Sabei, sotto lo scudo della
quale permettevasi agli amichi politeisti di Charrae il loro culto
idolatra (Hottinger _Hist. orient_., p. 167, 168).

[418] Questa curiosa storia e narrata dal d'Herbelot (_Bibl. orient_.,
p. 440, 449) su la testimonianza di Condemiro, ed anche dello stesso
Mirchond (_Hist. priorum regum persarum_, etc. p. 9-18, not. p. 88, 89).

[419] Mirchond (_Mohammed emir Khoondah Shah_), nativo di Herat, compose
in lingua persiana una storia generale dell'oriente, dalla creazione del
Mondo sino all'anno ottocento settantacinque dell'Egira (A. D. 1471).
Nell'anno 904 (A. D. 1498), fu fatto bibliotecario del principe, e con
questo soccorso pubblico in sette o dodici parti un'opera che fu
commentata, e poi fu ridotta in tre volumi dal suo figlio Condemiro (A.
E. 927, A. D. 1520). Petit de la Croix (_Hist. de Gengis-Khan_, pag.
537, 538, 544, 545) accuratamente ha distinto questi due scrittori
confusi dal d'Herbelot (pag. 358, 410, 994, 995). I molti estratti da
quest'ultimo pubblicati sotto il nome di Condemiro appartengono al padre
piuttosto che al figlio. Lo storico di Gengis-Khan rimanda il lettore ad
un manoscritto di Mirchond datogli dal suo amico d'Herbelot. Ultimamente
fu stampato in Vienna, 1782, in quarto, _cum notis_ di Bernardo di
Jenisch, un curioso frammento in persiano ed in latino (le dinastie
Taheriana e Soffariana), e l'editore da speranza di continuare l'opera
di Mirchond.

[420] _Quo testimonio boni se quidpiam praestitisse opinabantur._
Mirchond per altro avra condannato questo zelo, giacche approvava la
tolleranza legale dei Magi, _cui_ (il tempio del Fuoco) _peracto
singulis annis censu, uti sacra Mohammedis lege cautum, ab omnibus
molestiis ac oneribus libero esse licuit_.

[421] L'ultimo Mago, che abbia avuto un nome e qualche autorita, sembra
essere Mardavige-il-Dilemita, che nel decimo secolo regnava nelle
province settentrionali della Persia situate presso il mar Caspio
(d'Herbelot, _Biblioth. orient._, p. 355); ma i _Bovidi_, suoi soldati e
successori, professarono l'Islamismo, oppure l'abbracciarono, ed io
porrei la caduta della religione di Zoroastro al tempo della loro
dinastia (A. D. 933-1020).

[422] Quanto ho esposto dello stato presente de' Guebri nella Persia e
tratto dal Chardin, il quale, benche non sia ne il piu dotto, ne il piu
giudizioso de' viaggiatori moderni, e pero quegli che ha posto maggior
diligenza nelle ricerche (_Voyages en Perse_, t. II, p. 109, 179, 187,
in 4). Pietro della Valle, Oleario, Thevenot, Tavernier, ec., che
indarno ho consultati, non aveano occhi abbastanza esercitati con
acutezza sufficiente d'ingegno per ben esaminare questo popolo si
osservabile.

[423] La lettera d'Abdoulrahman, governatore o tiranno dell'Affrica, al
Califfo Aboul-Abbas, primo degli Abbassidi, ha la data dell'A. E. 132
(Cardonne, _Hist. de l'Afrique et de l'Espagne_, t. I, p. 168).

[424] _Bibl. orient._, p. 66; Renaudot, _Hist. patriar. Alex._, p. 287,
288.

[425] _V._ le lettere de' papi Leone IX (_epist._ 3), Gregorio VII (l.
I, _epist._ 22, 23; l. III, _epist._ 19, 20, 21), e le annotazioni del
Pagi (t. IV, A. D. 1053, n. 14; A. D. 1073, n. 13), il quale ha cercato
il nome e il casato del principe Moro, con cui carteggiava si
urbanamente il piu superbo de' Papi.

[426] Mozarabes o Mostarabes, _adscititii_, secondo la traduzione di
quella parola in latino (Pocock, _Specim. Hist. Arabum_, p. 39, 40;
_Bibl. arabico-hispana_, t. II, pag. 18). La liturgia mosarabica, tenuta
un tempo dalla chiesa di Toledo, e stata dai Papi disapprovata ed
esposta alle incerte prove del ferro e del fuoco (Marian., _Hist.
Hispan_., t. I, l. IX, c. 18, p. 378): e scritta in lingua latina, ma
nell'undecimo secolo si crede necessario (A. D. 1039) fare una versione
in arabo dei canoni dei Concilii di Spagna (_Bibl. arabico-hispana_, t.
I, pag. 547), ad uso dei vescovi e del clero de' paesi soggetti ai Mori.

[427] Circa la meta del decimo secolo l'intrepido inviato
dell'imperadore Ottone primo rinfaccio al clero di Cordova questa
colpevole condiscendenza (_Vit. Johann. Gorz, in sec. Benedict. V_, n.
115, _apud_ Fleury, _Hist. eccles_., t. XII, pag. 91).

[428] Pagi, _Critica_, t. IV, A. D. 1149 n. 8, 9. Egli osserva
giustamente che quando Siviglia fu ripresa da Ferdinando di Castiglia
non vi si trovarono altri cristiani fuorche i prigionieri, e che la
descrizione delle chiese mozarabiche dell'Affrica e della Spagna, datane
da Giacomo di Vitry, A. D. 1218 (_Hist. Hieros._, c. 80, pag. 1095, _in
gestis Dei per Francos_) fu tolta da un libro piu antico, e soggiugne
che la data dell'Egira 677 (A. D. 1278) debbe applicarsi alla copia, e
non all'originale d'un Trattato di giurisprudenza in cui si espongono i
dritti civili de' cristiani di Cordova (_Bibl. arab.-hisp._, t. I, pag.
47), e che i Giudei erano i soli dissidenti che da Abul-Waled, re di
Granata (A. D. 1313), potessero essere perseguitati o tollerati (t. II,
p. 288).

[429] Renaudot, _Hist. patriar. Alex._, p. 288. Se avesse potuto Leone
Affricano, prigioniero in Roma, scoprire il menomo avanzo di
cristianesimo nell'Affrica, non avrebbe lasciato di dirlo per far la
corte al Papa.

[430] _Absit_ (diceano i cattolici al Visir di Bagdad) _ut pari loco
habeas Nestorianos, quorum praeter Arabas nullus alius rex est, et
Graecos quorum reges amovendo Arabibus bello non desistunt_, etc. V.
nelle Raccolte d'Assemani (_Bibl. orient_., t. IV, p. 94-101) lo stato
dei Nestoriani sotto i Califfi. Nella dissertazione preliminare del
secondo volume d'Assemani viene esposto piu concisamente quello dei
Giacobiti.

[431] Eutych., _Annal_., t. II, pag. 384, 387, 388; Renaudot _Hist.
patr. Alex_., p. 205, 206, 257, 332. Il primo di quei patriarchi Greci
poteva essere men fedele agli imperatori e men sospetto agli Arabi,
professando in qualche punto l'eresia dei Monoteliti.

[432] Motadhed, che regno dall'A. D. 892 sino al 902. Conservavano
tuttavia i Magi il lor nome e il grado fra le religioni dell'impero
(Assem., _Bibl. orient_. t. IV, p. 97).

[433] Narra Reland le angarie messe dalla legge e dalla giurisprudenza
musulmana sopra i cristiani (_Dissert._, tom. III, p. 16-29). Eutichio
(_Annal._, t. II, p. 448) e il d'Herbelot (_Bibl. orient._, pag. 640)
accennano gli ordini tirannici del Califfo Motawakkel (A. D. 847-861), i
quali sono ancora in vigore. Il greco Teofane racconta, e probabilmente
esagera, una persecuzione del Califfo Omar II (_Chron._, p. 334).

[434] S. Eulogio, che fu pure una delle vittime, celebra e giustifica i
martiri di Cordova (A. D. 850 ec.). Un sinodo convocato dal Califfo
censuro in modo equivoco la lor temerita. Il saggio Fleury, usando la
solita moderazione, non puo accordare la lor condotta colla disciplina
dell'antichita: _«Pure l'autorita della chiesa ec.»._ (Fleury, _Hist.
eccles._, t. X, p. 415-522, e particolarmente p. 451-508, 509). Gli atti
autentici di questo sinodo spandono una viva luce, benche passeggera,
sullo stato della chiesa di Spagna nel nono secolo.

[435] _V._ l'articolo _Eslamiah_ (noi diciamo _cristianita_) nella
_Bibliotheque orientale_ (p. 325). Questa carta dei paesi soggetti alla
religion musulmana e attribuita all'anno dell'Egira 885 (A. D. 995), ed
e di Ebn-Alwardi. Le perdite sofferte dal Maomettismo in Ispagna da quel
tempo in poi, si sono bilanciate coi conquisti nell'Indie, nella
Tartaria e nella Turchia europea.

[436] Nel collegio della Mecca s'insegna come lingua morta l'arabo del
Corano. Il viaggiator Danese paragona questo antico idioma al latino; la
lingua volgare dell'Hejaz e dell'Yemen all'italiano, e i dialetti arabi
della Soria e dell'Egitto e dell'Affrica ec. al provenzale, allo
spagnuolo, e al portoghese (Niebuhr, _Descript. de l'Arabie_, p. 74
ec.).




CAPITOLO LII.

      _I due assedii di Costantinopoli fatti dagli Arabi. Loro
      invasione in Francia, e loro sconfitta per opera di Carlo
      Martello. Guerra civile degli Ommiadi e degli Abbassidi.
      Letteratura degli Arabi. Lusso dei Califfi. Imprese navali
      contro l'isola di Creta, contro la Sicilia e Roma. Decadimento e
      divisione dell'impero de' Califfi. Sconfitte e trionfi degli
      imperatori Greci._


Quando per la prima volta uscirono del lor deserto, avranno sicuramente
gli Arabi maravigliato di vedere cosi facili e rapidi i loro trionfi. Ma
quando nella lor corsa vittoriosa, pervennero alle rive dell'Indo e alla
vetta dei Pirenei; quando dopo infinite prove ebbero conosciuto la forza
delle lor scimitarre, e l'energia della lor fede, si saranno egualmente
stupiti di incontrare qualche nazione che potesse resistere alle lor
armi invincibili, e qualche limite che oppor si potesse alla dilatazione
dell'impero de' successori del Profeta. Temerita e questa che pure e
perdonabile in fanatici e in soldati, se si pensa alla fatica che dee
durare uno storico, che a mente fredda tien dietro presentemente ai
trionfi dei Saracini, quando vuole rendere a se stesso ragione del come
abbiano potuto la religione e i popoli dell'Europa, eccetto la Spagna,
salvarsi da quel rischio imminente e quasi inevitabile in apparenza. I
deserti degli Sciti e dei Sarmati eran difesi dalla ampiezza loro, dalla
miseria e dal coraggio de' pastori del settentrione; remotissima ed
inaccessibile era la Cina: ma i Musulmani s'erano insignoriti della
maggior parte della Zona temperata; i Greci erano indeboliti dalle
calamita della guerra, dalla perdita delle piu belle province, e la
precipitosa caduta della monarchia de' Goti potea sbigottire i Barbari
dell'Europa. Ora io m'accingo a svolgere le cagioni che preservarono la
Brettagna e la Gallia dal giogo civile e religioso del Corano, che
protessero la maesta di Roma, e ritardarono la servitu di
Costantinopoli; che rinvigorirono la resistenza dei cristiani, e fra i
Maomettani disseminarono germi di discordia e di debolezza.

[A. D. 668-675]

Quarantasei anni dopo la fuga di Maometto, comparvero armati i suoi
discepoli davanti alle mura di Costantinopoli[437]; essi erano animati
dalle promesse, o vere o supposte, del Profeta che la prima armata che
assediasse la citta dei Cesari avrebbe il perdono dei peccati: vedeano
inoltre gli Arabi la gloria di quella lunga serie di trionfi che
ottennero i primi Romani, trasfusa giustamente nei vincitori della nuova
Roma, e la ricchezza delle nazioni versata in quella metropoli, che per
la sua bella situazione era fatta veramente per essere a un tempo il
centro del commercio e la sede del governo. Il Califfo Moawiyah, dopo
avere strozzati i suoi rivali e assodato il trono, volle colle vittorie,
e il vanto di questa santa impresa, espiare il sangue de' cittadini
versato nelle guerre intestine[438]. Gli apparecchi che fece in mare e
in terra furono adeguati alla grandezza della spedizione; ne fu affidato
il comando a Sophian, vecchio guerriero; ma furono rincorate le
soldatesche dalla presenza e dall'esempio d'Yezid, figlio del comandante
de' fedeli. Poco aveano i Greci a sperare, poco i lor nemici a temere
dal coraggio e dalla vigilanza dell'Imperatore che deturpava il nome di
Costantino, e non imitava del suo avo Eraclio se non se gli anni che
aveano ottenebrata la sua gloria. Senza essere arrestate, e senza
incontrare ostacolo, le forze navali de' Saracini passarono il canale
dell'Ellesponto, che pur oggi dai Turchi e considerato come il baloardo
posto dalla natura a difesa della capitale[439]. L'armata araba gitto
l'ancora, e sbarcarono le milizie presso il palazzo di Hebdomon,
distante sette miglia della Piazza. Dall'alba sino a notte fecero esse
per molti giorni parecchi assalti lungo le mura dalla porta dorata al
promontorio orientale, e l'urto delle colonne, poste di dietro,
spingevano avanti i guerrieri della prima linea. Ma gli assedianti
aveano calcolato male la forza e le difese di Costantinopoli. Da
numerosa e ben disciplinata guarnigione erano protette le sue mura
solide ed alte, e il valore Romano si riscosse in faccia al pericolo,
onde era minacciata la religione e l'impero: gli abitanti fuggiaschi
dalle province gia conquistate, ricoverati cola, rinnovarono con miglior
successo i modi difensivi usati in Damasco e in Alessandria, e
sbalordirono i Saracini mirando i prodigiosi e strani effetti del fuoco
greco. Una resistenza tanto ostinata gli determino a volgersi ad imprese
piu facili; corsero quindi a mettere a sacco le coste d'Europa e d'Asia,
che cingono la Propontide, e dopo aver tenuto il mare, dal mese d'aprile
fino a settembre, si ritirarono per ottanta miglia dalla capitale
nell'isola di Cisico, ove formato aveano i magazzini, e depositata la
preda. Furon si pazienti nella perseveranza, o si deboli nelle
operazioni, che per sei estati successive eseguirono l'istesso disegno
d'assalto che termino con ugual ritirata. Quindi ogni impresa,
manchevole di effetto, scemava in essi il vigore non che le speranze di
vincere, sino a tanto che i naufragi e le malattie, il ferro e il fuoco
del nemico gli astrinsero ad abbandonare quell'inutile tentativo. Ebbero
essi a piangere la perdita o a celebrare il martirio di trentamila
Musulmani, che lasciarono la vita all'assedio di Costantinopoli, e i
pomposi funerali di Abu-Ayub, o Giob, solleticarono la curiosita de'
cristiani medesimi. Questo Arabo venerando, uno degli ultimi compagni di
Maometto, era nel numero degli _Ansar_, o ausiliarii di Medina, che
accolsero il Profeta quando fuggi dalla Mecca. Da giovanetto erasi
trovato alle battaglie di Beder e di Ohud; giunto all'eta matura era
stato l'amico e il collega d'Ali, e aveva logorato il resto delle sue
forze lungi dalla patria in una guerra contra i nemici del Corano.
Sempre fu rispettata la sua memoria: ma fu negletto, ed anzi ignorato,
il luogo della sua sepoltura per otto secoli sino a tanto che Maometto
II prese Costantinopoli. Una di quelle visioni che sono le arti consuete
in tutte le religioni del Mondo rivelo ai Musulmani, che Ayub era
sepolto al pie delle mura in fondo al porto, e quindi fu eretta cola una
Moschea che poi fu con ragione prescelta per luogo della inaugurazione
semplice e marziale dei soldani Turchi[440].

[A. D. 677]

L'esito di quell'assedio risuscito nell'oriente e nell'occidente la
gloria dell'armi romane, ed oscuro per un poco quella de' Saracini. A
Damasco, in un consiglio generale degli Emiri o Coreishiti, fu accolto
onestamente l'inviato dell'imperatore; e allora i due imperi segnarono
una pace o tregua di trent'anni, nella qual occasione il comandante de'
credenti umilio la sua dignita sino a promettere un annuo tributo di
cinquanta cavalli di buona razza, di cinquanta schiavi e di tremila
pezze d'oro[441]. Era gia molto vecchio il Califfo, e volea godere della
sua autorita, e terminare i giorni nella quiete e tranquillita; ma
mentre al solo suo nome tremavano i Mori e gli Indiani, era poi la sua
reggia e la citta di Damasco insultata dai Mardaiti o Maroniti del monte
Libano, i quali furono il miglior propugnacolo dell'impero sino al tempo
che la sospettosa politica dei Greci, dopo averli disarmati, li confino
in un'altra contrada[442]. Dopo la sommossa dell'Arabia e della Persia,
non rimaneva piu alla casa d'Ommiyah[443] altro dominio fuorche i reami
della Soria e dell'Egitto. Nel suo imbarazzo e nello spavento che provo,
s'indusse a cedere sempre piu alle premurose domande dei cristiani, e fu
statuito il tributo d'uno schiavo, d'un cavallo e di mille pezze d'oro
al giorno per tutti i 365 giorni dell'anno solare. Ma non cosi tosto
l'armi e la politica di Abdalmalek ebbero rintegrato l'impero, ricuso un
segno di servitu che feriva non men la sua coscienza che l'orgoglio:
cesso dunque di pagare il tributo, e i Greci avviliti dalla stravagante
tirannia di Giustiniano II, dalla legittima ribellion del popolo e dal
frequente ricomparire d'altri avversari non poterono pretenderlo a mano
armata. Sino al regno d'Abdalmalek, teneansi contenti i Saracini a
godere i tesori della Persia e di Roma col conio di Cosroe o
dell'imperator di Costantinopoli; il Califfo fece battere monete d'oro e
d'argento, nominate dinari, con una iscrizione la quale, benche potesse
essere censurata da qualche severo casista, annunciava l'unita del Dio
di Maometto[444]. Sotto il regno del Califfo Walid, si cesso d'usare la
lingua e i caratteri greci nei conti della rendita pubblica[445]. Se
questo cangiamento origino l'invenzione o stabili l'usanza delle cifre,
appellate comunemente arabiche o indiane, avvenne che poi con un
regolamento di computisteria, immaginato dai Musulmani, si aprisse il
campo alle piu rilevanti scoperte dell'aritmetica, dell'algebra e delle
matematiche[446].

[A. D. 716-718]

Mentre che il Califfo Walid sonnecchiava sul trono di Damasco, e dai
suoi Luogo-tenenti si compiea la conquista della Transoxiana e della
Spagna, un terzo esercito di Saracini inondava le province dell'Asia
Minore e s'accostava a Bisanzio. Ma il tentativo ed il cattivo esito
d'un secondo assedio era riserbato al suo fratello Solimano, sospinto,
per quanto pare, da piu operosa ambizione e da un ardir piu marziale.
Negli sconvolgimenti dell'impero Greco, dopo che fu punito e vendicato
il tiranno Giustiniano, un basso segretario, cioe Anastasio o Artemio,
fu dall'accidente o dal suo merito vestito della porpora. Sorvennero
presto a spaventarlo le nuove di guerra, avendogli l'ambasciatore, da
lui spedito a Damasco, riferito il terribile annunzio degli apparecchi
che si faceano dai Saracini in mare e in terra, per un armamento ben
superiore di quanti si fossero veduti, o di tutto cio che si poteva
immaginare. Le precauzioni d'Anastasio non furono indegne ne del suo
grado, ne del pericolo che lo minacciava. Ordino che sgombrasse dalla
citta qualunque persona che non avesse viveri bastanti per un assedio di
tre anni; empie i magazzini e gli arsenali; restauro e muni fortemente
le mura, e su quelle e su brigantini, di cui crebbe frettolosamente il
numero, colloco macchine da lanciar pietre, dardi e fuoco. Havvi
certamente maggiore sicurezza e piu gloria a prevenire che a respingere
un assalto: immaginarono i Greci un divisamento che vinceva il lor
coraggio consueto, d'ardere cioe le munizioni navali del nemico, i
legnami di cipresso tratti dal Libano e condotti sulle coste della
Fenicia pel servigio dei navili egiziani. Grazie alla vilta o alla
perfidia delle squadre, che con una nuova denominazione appellavansi le
soldatesche del _Tehme Obsequien_[447], ando fallita la magnanima
impresa. Trucidarono esse il lor capitano, abbandonarono la bandiera
propria nell'isola di Rodi, si sperperarono pel continente vicino, e
poscia ottennero il perdono, o forse un premio, eleggendo ad imperatore
un semplice ufficiale dell'erario. Il quale nomavasi Teodosio, e poteva
pel suo nome piacere al senato ed al popolo; ma dopo un regno di alcuni
mesi sdrucciolo dal trono in un chiostro, e cesse al braccio ben piu
vigoroso di Leone Isaurico l'onore di difendere la capitale e l'impero.
Gia gia il piu formidabile dei Saracini, Moslemah, fratello del Califfo,
si avvicinava con cento ventimila tra Arabi e Persiani, la maggior parte
dei quali montava cavalli o cammelli; e ben durarono lungamente gli
assedi di Tiane, di Amorio, e di Pergamo, piazze che furono prese, ad
esercitare la lor arte, e a crescerne le speranze. Nel noto passaggio
d'Abido sull'Ellesponto per la prima volta tragittarono i Musulmani
dall'Asia in Europa. Di la girando attorno le citta della Tracia,
situate sulla Propontide, ando Moslemah ad investire Costantinopoli
dalla parte di terra: cinse il suo campo di fossa e di muro; apposto le
sue macchine d'assedio, e ammoni, colle parole e le azioni, che se pari
alla sua fosse l'ostinazione degli assediati, aspetterebbe in quel sito
pazientemente il ritorno della stagion delle semine e del ricolto.
Fecero i Greci della capitale la proferta di redimere la propria
religione e l'impero con una menda o contribuzione d'una pezza d'oro per
testa: ma questa magnifica offerta fu sdegnosamente ributtata, e
l'arrivo delle navi dell'Egitto e della Soria sempre piu raddoppio la
presunzione di Moslemah. Si e computato il numero delle navi a mille e
ottocento, dal che si puo argomentare quanto erano piccole, e venivano
con loro venti vascelli in cui la grandezza facea danno alla celerita, e
che per altro non conteneano che cento soldati armati pesantemente.
Questa numerosa squadra procedea verso il Bosforo sopra un mare
tranquillo, con vento favorevole, e, per valermi delle frasi dei Greci,
la selva mobile adombrava la superficie dello stretto. Intanto dal
generale Saracino s'era fissata la funesta notte destinata ad un assalto
generale per terra e per mare. Per aumentare la fiducia del nemico, avea
l'imperatore fatto abbassar la catena che custodiva l'ingresso del
porto; ma intanto che i Musulmani stavano esaminando se convenisse
giovarsi dell'occasione, o se avessero a temere di qualche insidia,
venne a sorprenderli la morte. Lanciarono i Greci le lor barche
incendiarie; gli Arabi, le lor armi, e le lor navi divenner preda delle
fiamme, e quei vascelli che vollero fuggire si spezzarono gli uni contro
gli altri, o furono inghiottiti dall'onde. Di modo che non si trova
negli Storici alcun vestigio di quella squadra, che minacciava la
distruzion dell'impero. I Musulmani ebbero pero un disastro piu
irreparabile: mori il Califfo Solimano d'indigestione[448] nel suo
campo, presso Kinnisrin o Calcide in Soria, mentre era in punto di
marciare a Costantinopoli col resto delle forze dell'oriente. Un parente
nemico di Moslemah succedette a Solimano, e le inutili e funeste virtu
d'un bigotto disonorarono il trono d'un principe dotato d'ingegno e di
attivita. Mentre il nuovo Califfo Omar attendeva a calmare ed a
satisfare gli scrupoli della sua cieca coscienza, la sua trascuranza,
piuttosto che la sua risoluzione, lasciava continuare l'assedio durante
l'inverno[449]. Quella stagione fu oltre modo rigidissima: un'alta neve
coperse la terra per piu di cento giorni, e i nativi abitatori degli
ardenti climi dell'Egitto e dell'Arabia si rimasero abbrividiti, e quasi
senza vita nel lor campo gelato. Si rianimarono col ritorno della
primavera, e gia per essi s'era fatto un secondo sforzo onde
soccorrerli; ricevettero infatti due numerosi navili carichi di biada,
d'armi e di soldati; il primo di quattrocento barche di trasporto e
galere veniva da Alessandria, e il secondo di trecento sessanta
bastimenti dai porti dell'Affrica. Ma si riaccesero i terribili fuochi
dei Greci, e fu meno grande la distruzione solo perche aveano i
Musulmani appreso per esperienza a star lontani dal pericolo, o perche
gli Egiziani, che servivano sul navile, tradirono e passarono coi loro
vascelli ad unirsi coll'imperator de' cristiani. Si riaperse il
commercio e la navigazion della capitale, e la pesca suppli ai bisogni
ed al lusso degli abitanti. Ma non tardarono le schiere di Moslemah a
provare la penuria e le malattie, che crebbero ben presto in guisa
terribile per la necessita di ricorrere agli alimenti i piu disgustosi e
rivoltanti per lo stomaco. Era scomparso lo spirito di conquista ed
anche di fanatismo; non potean piu i Saracini uscire delle linee soli, o
in piccoli distaccamenti, senza essere esposti all'inesorabile vendetta
de' paesani della Tracia. Con doni e con promesse si procaccio Leone un
esercito di Bulgari dalle rive del Danubio: questi Selvaggi ausiliari
espiarono in qualche modo i danni, che con la sconfitta e l'eccidio di
ventiduemila Asiatici avean recato all'impero. Si sparse scaltramente la
nuova che i Franchi, popolazioni ignote del Mondo latino, armassero in
favor de' cristiani per mare e per terra, e questo formidabile soccorso,
colmando di gioia gli assediati mise il terrore negli assedianti.
Finalmente dopo tredici mesi d'assedio[450], Moslemah privo di speranza
riceve lietamente dal Califfo il permesso di ritirarsi. La cavalleria
araba varco l'Ellesponto e le province dell'Asia, senza indugiare e
senza essere disturbata. Ma un esercito Musulmano era stato tagliato a
pezzi verso la Bitinia, e tanto in piu riprese avea sofferto il
rimanente dell'armata navale, per la procella e pel fuoco greco, che
sole cinque galere portarono ad Alessandria la nuova dei tanti e quasi
incredibili disastri sofferti[451].

Se Costantinopoli fu salva dei due assedii degli Arabi, conviene
soprattutto attribuirne il successo alle devastazioni e al terrore che
spandeva il fuoco greco, divenuto ancor piu terribile per la
novita[452]. Il gran segreto di questa formidabile composizione, e la
maniera di dirigerla, erano stati insegnati da Callinico, oriundo
d'Eliopoli in Soria, il quale aveva abbandonato il servigio del Califfo
per quello dell'imperatore[453]. Si vide il talento d'un chimico e d'un
ingegnere adeguare la forza delle squadre e degli eserciti, e questa
scoperta, o questo miglioramento nell'arte della guerra, cadde per
ventura nel tempo che i Romani tralignati non poteano lottare contro il
fanatismo guerriero, e la gioventu valorosa dei Saracini. Quello Storico
che vorra analizzare si straordinario composto dee diffidare della
propria ignoranza, e di quella degli autori Greci tanto dediti al
maraviglioso, tanto negligenti, e in quest'occasione si gelosi di
custodire per se soli questa scoperta. Dalle parole oscure, e forse
fallaci che si lasciano sfuggire dalla penna, si potrebbe essere indotti
a credere che la nafta[454], ossia il bitume liquido, olio leggiero,
tenace e infiammabile[455] che sgorga dalla terra e che s'infiamma al
tocco dell'aria, fosse il primario ingrediente del fuoco greco. La
nafta, non so in che modo e in che proporzione, si mescolava col zolfo e
colla pece che si cava dai pini[456]. Da questa mistura, che produceva
un fumo denso, e un'esplosione fragorosa, usciva una fiamma ardente e
durevole, che non solo si alzava in linea perpendicolare, ma che colla
stessa forza abbruciava di fianco e abbasso, ed invece di estinguerla
l'acqua l'alimentava e le cresceva attivita: non v'erano che la sabbia,
l'orina, e l'aceto che potessero mitigare la furia di quel formidabile
agente, dai Greci giustamente chiamato fuoco _liquido_, o fuoco
_marittimo_. Si adoperava con pari successo contro il nemico, in mare e
in terra, nelle battaglie e negli assedii. Si versava dall'alto delle
mura merce d'una grande caldaia. Si gettava in palle di pietra o di
ferro arroventate, o pure si lanciava sopra strali e chiaverine coperte
di lino e di stoppe, molto imbevute di olio infiammabile; altre volte si
deponeva in brulotti destinati a portare in maggior numero di luoghi la
fiamma divorante; per lo piu lo faceano passare attraverso lunghi tubi
di rame collocati nella parte anteriore d'una galea, la cui estremita,
figurando la bocca di qualche mostro selvaggio, parea che vomitasse
torrenti di fuoco liquido. Quest'arte di gran momento era accuratamente
custodita in Costantinopoli come il Palladio dello Stato. Quando
l'imperatore prestava le galere e l'artiglieria ai suoi alleati di Roma,
non si pensava certamente a svelare ad essi il segreto del fuoco greco,
e l'ignoranza e lo stupore aumentavano e trattenevano il terror dei
nemici. Uno degli imperatori[457], nel suo Trattato sulla amministrazion
dell'impero, accenna le risposte e le scuse colle quali si puo eludere
l'imprudente curiosita, e le importune istanze dei Barbari. Raccomanda
che si dica che un angelo rivelo il mistero del fuoco greco al primo e
al massimo dei Costantini, ordinandogli espressamente di non mai
comunicare alle nazioni estere questo dono del cielo, e questa grazia
speciale conceduta ai Romani; che sono obbligati del pari il principe e
i sudditi a serbare in proposito un religioso silenzio, mancando al
quale sarebbero esposti alle pene temporali e spirituali destinate al
tradimento e al sacrilegio; che cosi fatta empieta tirerebbe subito
addosso al reo la prodigiosa vendetta del Dio de' cristiani. Queste
precauzioni fecero si che i Romani dell'oriente fossero padroni del lor
secreto per quattro secoli, e alla fine dell'undecimo i Pisani, avvezzi
a tutti i mari e pratici di tutte le arti, si videro fulminati dal fuoco
greco senza poterne indovinare la composizione. Finalmente fu scoperta o
indovinata dai Musulmani, i quali poi, nelle guerre della Soria e
dell'Egitto, rivolsero contro i cristiani quel flagello che contro di
loro avean quelli inventato. Un cavaliere, che non curava le spade ne le
lancie de' Saracini, racconta candidamente lo spavento ch'egli ebbe, del
pari che i suoi compagni, alla vista e allo strepito della funesta
macchina che vomitava torrenti di fuoco greco, cosi tuttavia nominato
dagli scrittori francesi. Giugneva esso fendendo l'aria, dice
Joinville[458], sotto la forma d'un drago alato con lunga coda, e grosso
quanto una botte; faceva il rimbombo del fulmine, era celere come il
lampo, e colla sua orribile luce dissipava le tenebre della notte. L'uso
del fuoco greco, o come potrebbe oggi appellarsi del fuoco saracino,
continuo sin verso la meta del secolo quattordicesimo[459], sin a quel
tempo che il nitro, il zolfo ed il carbone, combinati per l'effetto di
scienza o del caso, hanno colla scoperta della polvere da schioppo
portato un gran cangiamento nell'arte della guerra e negli annali del
Mondo[460].

[A. D. 721 ec.]

Costantinopoli e il fuoco greco impedirono agli Arabi il passaggio in
Europa dalla parte dell'oriente; ma all'occidente e del lato de' Pirenei
venivano i vincitori della Spagna minacciando un'invasione alle province
della Gallia[461]. Vedendo il digradamento della monarchia francese si
sentivano allettati cola questi fanatici, sempre insaziabili di
conquiste; ne i discendenti di Clodoveo ereditato aveano da lui il
coraggio e l'indole indomita. Fosse disgrazia o debolezza di carattere,
i nomi degli ultimi re della razza merovingia non andavan disgiunti dal
titolo di neghittosi[462]. Regnavano essi senza autorita, e morivano
senza gloria. Un castello nelle vicinanze di Compiegne[463] era la
residenza loro, o per meglio dir la prigione; ma tutti gli anni, nei
mesi di marzo e di maggio, un carro tirato da sei buoi li conduceva
all'assemblea dei Franchi, ove davano udienza agli ambasciatori
stranieri e ratificavano gli atti dei Prefetti del Palazzo. Era questo
ufficial domestico il ministro della nazione, e il padrone del principe
a un tempo: cosi la carica pubblica era divenuta il patrimonio di una
sola famiglia. Il primo Pipino avea lasciato alla sua vedova e al figlio
che n'ebbe la tutela d'un re gia venuto all'eta matura, e questa debole
reggenza era stata rovesciata dai piu ambiziosi fra i bastardi di
Pipino. Era quasi disciolto un governo mezzo selvaggio e mezzo
depravato: i duchi tributari, i conti governatori delle province, e i
signori dei feudi ad esempio dei Prefetti del Palazzo s'adoperavano a
farsi grandi sopra la debolezza d'un monarca spregiato. Fra i Capi
independenti un de' piu arditi e de' piu fortunati fu Eude, duca
d'Aquitania, il quale nelle province meridionali della Gallia usurpo
l'autorita, e ben anche il titolo di re. I Goti, i Guasconi, e i Franchi
si raccolsero sotto lo stendardo di questo eroe cristiano, il quale
respinse la prima invasion de' Saracini, e Zama Luogo-tenente del
Califfo perde sotto le mura di Tolosa l'esercito e insieme la vita: alla
ambizione de' suoi successori s'aggiunse lo sprone della vendetta:
valicarono nuovamente i Pirenei ed entrarono nella Gallia con forze
poderose, e con la risoluzione di conquistare il paese. Per la seconda
volta prescelsero il sito vantaggioso di Narbona[464], ove i Romani
aveano formata la prima loro colonia; domandarono la provincia di
Settimania, o di Linguadoca, come parte dependente dalla monarchia di
Spagna. I vigneti della Guascogna e dei contorni di Bordeau divennero
possessi del sovrano di Damasco, e di Samarcanda, e il mezzodi della
Francia, dalla foce della Garonna sino a quella del Rodano, accetto i
costumi e la religione dell'Arabia.

[A. D. 731]

Ma questi angusti confini non bastavano al coraggio di Abdalraham, o
Abderamo, dal Califfo Hashem ridonato ai voti de' soldati e del popolo
di Spagna. Quel vecchio ed intrepido generale destinava al giogo del
Profeta il rimanente della Francia e dell'Europa, e tenendosi certo di
superare quanti ostacoli potessero la natura o gli uomini opporgli,
s'apparecchio con un esercito formidabile a compiere il decreto da lui
dato. Dovette da prima reprimere la ribellione di Manuza, capitano Moro,
padrone dei passi piu importanti dei Pirenei. Avea questi accettata
l'alleanza del duca d'Aquitania; ed Eude, condotto da motivi d'interesse
privato o da prospettive d'utilita pubblica, avea conceduta sua figlia,
giovanetta di grande avvenenza, ad un Affricano infedele: ma Abderamo
con armi piu forti assedio le principali Fortezze della Cerdagna, e il
ribelle fu preso ed ucciso nelle montagne, e mandata la sua vedova a
Damasco per contentare le brame, o piu probabilmente la vanita del
Califfo. Varcati i Pirenei, Abderamo senza indugiare passo il Rodano e
pose l'assedio ad Arles. Volle un esercito cristiano portar soccorso a
questa citta: nel tredicesimo secolo vedevansi ancora i sepolcri de' lor
capitani, e le rapide onde del fiume trascinarono a migliaia nel
Mediterraneo i loro cadaveri. Non ebbe minor fortuna Abderamo dalla
parte dell'oceano. Attraverso senza ostacolo la Garonna e la Dordogna,
che congiungono le loro acque nel golfo di Bordeaux; ma al di la di
questi fiumi, trovo il campo dell'intrepido Eude che avea formato un
secondo esercito, e che sofferse una seconda sconfitta, funesta tanto ai
cristiani che, per lor confessione, Iddio solo poteva contare il numero
dei morti. Dopo questa vittoria inondarono i Saracini le province
dell'Aquitania, i nomi gallici delle quali sono piuttosto mascherati che
cancellati dalle denominazioni attuali di Perigord, Saintonge e Poitou;
Abderamo inalbero il suo stendardo sulle mura o almeno davanti alle
porte di Tours, e di Sens, e corsero i suoi distaccamenti il regno di
Borgogna sino alle tanto note citta di Lione e Besanzone. La memoria di
quelle devastazioni e stata lungamente conservata dalla tradizione,
avvegnache non la perdonava Abderamo ne a paese, ne ad abitanti; e la
invasion della Francia, fatta dai Mori e dai Musulmani, ha dato origine
a quelle favole, con cui ne' romanzi di cavalleria hanno guastato si
bizzarramente i fatti, e che dall'Ariosto furono ornate di tinte cosi
brillanti e piacevoli. Nello stato di decadimento in cui giaceano la
societa e le arti, le citta abbandonate dagli abitanti non offerivano ai
Saracini che una preda miserabile: il piu ricco bottino consistette
negli spogli delle chiese e dei monasteri cui diedero al fuoco dopo
averli saccheggiati. S. Ilario di Poitiers e San Martino di Tours[465],
in queste occasioni, dimenticarono quel poter miracoloso che dovea
difendere le loro tombe[466]. Avean corso trionfando i Saracini lo
spazio di piu di mille miglia dallo scoglio di Gibilterra sino alle rive
della Loira; continuando cosi altrettanto, sarebbero giunti ai confini
della Polonia ed ai monti della Scozia: il passaggio del Reno non e gia
piu malagevole di quello del Nilo e dell'Eufrate, e da un'altra parte il
navile arabo avrebbe potuto penetrar nel Tamigi senza dare una battaglia
navale. Oggi forse nelle scuole di Oxford si spiegherebbe il Corano, e
dall'alto delle sue cattedre si dimostrerebbe[467] a un popolo
circonciso la santita, e la verita della rivelazione di Maometto[468].

[A. D. 732]

Ma il senno e la fortuna d'un sol uomo salvarono la cristianita. Carlo,
figlio illegittimo di Pipino-il-Breve, si tenea contento al titolo di
Prefetto o di duca dei Franchi: ma egli meritava di divenire il ceppo
d'una stirpe di re. Governo per ventiquattro anni il regno, e colle sue
vigilanti cure ristauro e sostenne la maesta del trono: i ribelli della
Germania e della Gallia furono successivamente schiacciati dalla
attivita d'un guerriero, che nella medesima campagna piantava le sue
bandiere sull'Elba, sul Rodano e sulle coste dell'oceano. Nel punto del
pericolo dalla voce pubblica fu chiamato in soccorso della patria; il
suo rivale, il duca d'Aquitania, fu costretto a comparire tra la folla
dei fuggiaschi, e dei supplicanti. «Oh Dio! esclamavano i Franchi, che
disgrazia! che indegnita! gia da gran tempo ci vien parlato del nome e
delle conquiste degli Arabi; noi temevamo la loro invasione dalla parte
d'oriente; essi han conquistata la Spagna, ed ecco che vengono
dall'occidente ad occupare il nostro paese. Eppure per numero sono
inferiori a noi, e le loro armi non vaglion le nostre, poiche non
portano scudi.  Se baderete al mio consiglio, rispose loro il bravo
Prefetto del Palazzo, non penserete ad interrompere la corsa, e non
precipiterete i vostri assalti: e quello un torrente che mal si
tenterebbe di arrestare nel suo impeto; sete di ricchezze, e sentimento
di gloria addoppiano in essi il valore, e il valore puo piu dell'armi e
del numero. Aspettate sino a tanto che, carichi di bottino, siano
inceppati nelle lor mosse. Questi tesori ne divideranno i pareri, e
faran sicura la vostra vittoria». Forse questa sottil politica e
un'invenzione degli scrittori Arabi, e forse la situazione di Carlo puo
attribuire ai suoi indugi un motivo men nobile e piu personale, il
segreto desiderio cioe, d'umiliare l'orgoglio, e di desolare le province
del ribelle duca d'Aquitania. E piu verosimile per altro che fossero
forzati gli indugi di Carlo, ed alla sua brama contrarii. Ignoti erano
alla prima e alla seconda razza, gli eserciti permanenti; dominavano
allora i Saracini piu che mezzo il reame; e, secondo la rispettiva lor
condizione, tanto i Franchi della Neustria che quei dell'Austrasia
troppo si dimostrarono sbigottiti, o poco attenti al pericolo che lor
soprastava; ed i soccorsi, volontariamente forniti dai Gepidi e dai
Germani, avean troppa via da correre per arrivare al campo de'
cristiani. Come tosto ebbe Carlo Martello raunate le sue forze, ando in
traccia del nemico, e trovollo nel cuor della Francia, fra Tours e
Poitiers. Le sue mosse ben regolate erano state nascoste da una catena
di colline, e per quanto pare fu sorpreso Abderamo dall'inaspettato suo
arrivo. Con pari ardore marciavano le nazioni dell'Asia, dell'Affrica e
dell'Europa ad una battaglia, che dovea cangiare la faccia del Mondo.
Passarono i sei primi giorni in iscaramuccie, nelle quali ebbero buon
successo i cavalieri e gli arcieri dell'oriente. Ma nella battaglia
ordinata, che segui nel giorno settimo, furono oppressi gli Orientali
dalla forza e dalla statura dei Germani, i quali con indomito cuore, e
con mani di _ferro_[469] assicurarono la liberta civile e religiosa
della loro posterita. Il soprannome di Martello, che fu dato a Carlo,
prova abbastanza il peso de' suoi colpi intollerabili. Il risentimento e
l'emulazione avvivarono il valore di Eude, e, agli occhi dell'istoria, i
lor compagni d'armi sono i veri Pari, i veri Paladini della cavalleria
francese. Si combatte sino all'ultimo chiarore di giorno; cadde ucciso
Abderamo, e i Saracini si ritrassero entro il lor campo. Nella
confusione e nella disperazion della notte, le varie tribu dell'Yemen e
di Damasco, dell'Affrica e della Spagna si lasciarono trasportare dalla
rabbia sino a rivolger le armi le une contro l'altre; gli avanzi
dell'esercito improvvisamente si dissiparono, ed ogni Emir, piu non
pensando che alla propria sicurezza, fece precipitosamente la sua
particolare ritirata. Allo spuntar dell'alba, tanta quiete del campo
Saracino fu da prima considerata dai cristiani vittoriosi per una
insidia. Pure sulle notizie avute dalle spie, si avventurarono
finalmente ad accostarsi per veder le ricchezze lasciate nelle tende gia
vuote; ma, eccetto qualche famosa reliquia, non torno in mano ai
legittimi proprietari che una piccola porzione di bottino. Ben presto si
sparse la gran nuova nel Mondo cattolico, e i monaci d'Italia asserirono
e credettero che il martello di Carlo aveva accoppato trecentocinquanta,
o trecento settantacinquemila Musulmani[470], nel mentre che i cristiani
non aveano perduto piu di mille e cinquecento uomini nella giornata di
Tours; ma queste novelle incredibili sono abbastanza smentite da quel
che si sa della circospezione del general Francese, il quale temette i
rischi dell'inseguire, e che rimando alle lor foreste i suoi alleati
della Germania. L'inazione d'un vincitore e una prova che egli ha
perduto assai di forza, e veduto correre molto del suo sangue, e non e
tanto il momento della battaglia, ma della fuga dei vinti quello che e
segnato da strage maggiore. Nondimeno la vittoria dei Franchi fu intera
e decisiva. Eude ricupero l'Aquitania, e gli Arabi piu non pensarono
alla conquista delle Gallie, da cui Carlo Martello e i prodi suoi
discendenti li respinsero ben presto al di la dei Pirenei[471]. Fa
meraviglia che il Clero, debitore della sua esistenza a Carlo Martello,
non abbia canonizzato o per lo meno lodato a cielo il salvatore del
cristianesimo: ma nella pubblica angustia era stato astretto il Prefetto
del Palazzo ad impiegare, in servigio dello Stato e per lo stipendio dei
soldati, le ricchezze, o almeno le rendite dei vescovi e degli abati. Fu
dimenticato il suo merito per sovvenirsi solamente del suo sacrilegio, e
un Concilio di Francia oso dichiarare[472], in una lettera ad un
principe Carlovingio, che il suo avo era dannato, che quando ne fu
aperta la tomba furono spaventati gli spettatori da un odor di fuoco e
dalla vista di un orrido drago, e che un Santo di quel tempo avea goduto
lo spettacolo di vedere ardere l'anima ed il corpo di quel sacrilego
negli abissi per tutta l'eternita[473].

Nella Corte di Damasco non fece tanta impressione la perdita d'un
esercito e d'una provincia in occidente, quanto l'esaltazione e i
progressi d'un rivale domestico. Eccettuati quei della Soria, giammai i
Musulmani non aveano amato la Casa d'Ommiyah. Aveanla veduta sotto
Maometto perseverare nell'idolatria, e nella ribellione; aveva essa a
malgrado suo abbracciato l'Islamismo; era irregolare e fazioso il suo
innalzamento, e bagnato il suo trono dal sangue piu sacro ed illustre
dell'Arabia. Il pio Omar, che pur era il migliore dei principi di questa
razza, non avea riconosciuto bastante il suo titolo, e nelle lor virtu
personali non aveano tutti il modo di giustificarsi d'aver violato
l'ordine della successione, e gli occhi, non che il cuor dei fedeli,
erano volti verso la linea di Hashem, ed i parenti dell'appostolo di
Dio. Fra quei discendenti del Profeta, i Fatimiti erano spensierati o
pusillanimi, ma gli Abbassidi con ardimento e prudenza covavano speranze
di gran fortuna. Dal fondo della Soria, ove traevano una vita oscura,
fecero partire segretamente agenti e missionari, che nelle province
d'oriente andavano predicando il diritto ereditario ed irrevocabile che
loro competeva; Mohammed, figlio d'Ali, figlio d'Abdallah, figlio
d'Abbas, zio del Profeta, diede udienza ai deputati del Korasan, e ne
accetto un regalo di quarantamila pezze d'oro. Morto Mohammed, le truppe
numerose di fedeli, che non aspettavano altro che un Capo e un segnale
di ribellione, prestarono giuramento al suo figlio Ibrahim; il
governator del Korasan continuo a deplorare le inutilita de' suoi
avvertimenti, e il funesto sonno dei Califfi di Damasco, sino al giorno
in cui con tutti i suoi aderenti fu cacciato dalla citta e dal palazzo
di Meru da Abu-Moslem generale dei ribelli[474]. Questo creatore di re
che chiamo, come e fama, gli Abbassidi a regnare, fu alla perfine pagato
come s'usa nelle Corti per l'ardire avuto di farsi utile. Una nascita
ignobile, forse in paese estero, non avea potuto frenare l'ambiziosa
energia di Abu-Moslem. Geloso egli delle sue mogli, prodigo delle sue
ricchezze e del sangue proprio, non che dell'altrui, si dava vanto con
gran compiacenza, e forse per la verita, d'aver data la morte a
seicentomila nemici; e tanta era la gravita del suo naturale e della sua
fisonomia, che fuor d'un giorno di battaglia non fu mai veduto
sorridere. Tra i colori scelti dalle diverse fazioni, il _verde_ era
quello dei Fatimiti; gli Ommiadi avevano preso il color _bianco_, e,
come il piu contrario a questo, il _nero_ era stato preso dagli
Abbassidi. I turbanti e gli abiti di questi erano offuscati da quel
tetro colore: due stendardi neri elevati su picche, alte nove cubiti,
precedan la vanguardia di Abu-Moslem, e si chiamavano la _notte_ e
l'_ombra_, volendosi con tai nomi allegorici oscuramente indicare
un'unione indissolubile, e la succession perpetua della linea di Hashem.
Dall'Indo all'Eufrate, fu sconvolto l'oriente dalle contese della fazion
dei Bianchi, e dall'altra dei Neri: eran vincitori gli Abbassidi il piu
delle volte: ma lo splendore di queste vittorie fu scemato per le
disgrazie personali del Capo. Scossasi infine da un lungo letargo,
delibero la Corte di Damasco di impedire il pellegrinaggio della Mecca
intrapreso da Ibrahim, con luminoso seguito, per raccomandarsi al favor
del Profeta e del popolo a un tempo. Da un distaccamento di cavalleria
furono precise le sue mosse: egli fu arrestato, e spiro l'infelice in
una prigione di Harran, senza avere assaporato i piaceri del regno che
gli era stato tanto promesso. Saffah ed Almansor, suoi fratelli cadetti,
scamparono dalle mani del tiranno, tenendosi celati a Cufa sino a quel
giorno che dallo zelo del popolo, e dall'arrivo dei lor partigiani
dell'oriente, furono rincorati a mostrarsi al pubblico ansioso di
vederli. Saffah, ornato dei fregi di Califfo e dei colori della sua
Setta, seguitato da un corteggio religioso e militare, ando alla
moschea, sali in pulpito, fece orazione, indi un discorso come successor
legittimo di Maometto. Partito che fu, i suoi alleati ricevettero da un
popolo affezionato il giuramento di fedelta: ma non nella moschea di
Cufa, ma sulle rive del Zab dovea terminarsi la gran contesa. Parea che
la fazione dei Bianchi avesse tutti i vantaggi, l'autorita d'un governo
ben assodato, un esercito di cento ventimila soldati contro un numero
sei volte minore di nemici, la presenza e il merito del Califfo Merwan,
quattordicesimo ed ultimo della casa d'Ommiyah. Prima di salire sul
trono s'era acquistato, per le sue campagne in Georgia, l'onorevole
soprannome di _asino_ della Mesopotamia[475], e si avrebbe potuto
annoverarlo tra i piu gran principi, se i decreti eterni, dice Abulfeda,
non avessero stabilita quell'epoca per la rovina della sua famiglia:
decreto, soggiunge egli, contro il quale indarno lotterebbero tutta la
forza e la sapienza degli uomini. Si compresero male, o si violarono gli
ordini di Merwan; vedendosi tornare il suo cavallo, che egli avea per
una necessita corporale abbandonato un istante, fu creduto morto, e
Abdallah, zio del suo competitore, seppe bravamente dirigere
l'entusiasmo degli squadroni neri. Dopo una sconfitta irreparabile fuggi
il Califfo alla volta di Mosul: ma di gia sventolava sulle mura la
bandiera degli Abbassidi, e allora ripasso il Tigri, getto un'occhiata
di dolore sul suo palagio di Harran, varco l'Eufrate, abbandono le
fortificazioni di Damasco, e, senza soffermarsi nella Palestina, pose il
suo ultimo campo a Busir sulle sponde del Nilo[476]. Era incalzato nella
fuga dall'istancabile Abdallah, il quale inseguendolo cresceva ogni di
piu in forza e riputazione. Le reliquie della fazion dei Bianchi furono
totalmente disfatte in Egitto, e il colpo di lancia, che tronco la vita
e le inquietudini di Merwan, gli parve forse tanto utile quanto lo era
pel suo vincitore. L'inesorabile vigilanza del principe trionfante
estirpo i rami piu remoti della famiglia rivale; ne furono disperse le
ossa, caricata d'imprecazioni la memoria, e vendicato ampiamente il
martirio di Hosein sulla posterita dei suoi tiranni. Ottanta Ommiadi,
che s'erano arresi sulla parola de' lor nemici, o fidavansi alla lor
clemenza, furono convitati ad un banchetto in Damasco, e cola furono
indistintamente trucidati ad onta delle leggi della ospitalita; fu
imbandita una tavola sui loro corpi, e dai gemiti della loro agonia si
pascea la giovialita dei commensali. L'esito della guerra civile fermo
saldamente la dinastia degli Abbassidi; ma furono soli i cristiani che
dovessero trionfare delle conseguenze degli odi, e delle perdite che
aveano sofferto i discepoli di Maometto[477].

[A. D. 755]

Se per altro le conseguenze di tale sconvolgimento politico non avessero
portato danno alla forza e all'unita dell'impero de' Saracini, avrebbe
bastato una generazione a riempiere il voto dei Musulmani mietuti dalla
guerra civile. Nella proscrizione degli Ommiadi, Abdalrahman, giovanetto
arabo della stirpe reale, era il solo che si fosse salvato dal furor dei
nemici, e fu inseguito dalle rive dell'Eufrate sino alle valli del monte
Atlante. La sua giunta nelle vicinanze della Spagna rianimo lo zelo
della fazione dei Bianchi. Sino a quel punto erano stati soli i Persiani
ad immischiarsi nella causa degli Abbassidi; l'occidente non avea
partecipato poco ne punto alla guerra civile, e i servi della famiglia
cacciata dal trono vi possedeano tuttavia, ma precariamente, le proprie
terre, e gli impieghi del governo. Fortemente riscaldati dalla
gratitudine, dallo sdegno e dal timore indussero il nipote del Califfo
Hashem ad occupare il soglio de' suoi antenati. Nella disperata
condizione in cui era, non potea ricevere altro consiglio da un'estrema
temerita, ne da un'estrema prudenza. Dalle acclamazioni del popolo fu
salutato il suo arrivo sulla costa d'Andalusia, e dopo piu tentativi,
coronati dal buon esito, fondo Abdalrahman il trono di Cordova, e fu il
ceppo degli Ommiadi di Spagna, che per piu di due secoli e mezzo
regnarono dalle rive dell'Atlantico sino alle montagne de' Pirenei[478].
Uccise egli in un combattimento un Luogo-tenente degli Abbassidi, venuto
con una squadra ed un esercito ad assalire i suoi dominii. Un ardito
emissario ando a sospendere davanti al palagio della Mecca la testa di
Ala, conservata nel sale e nella canfora; ed il Califfo Almansor fu ben
lieto, per la propria sicurezza, d'essere pei mari e per una vasta
ampiezza di paese diviso da un si terribile avversario. Non ebbero alcun
effetto i loro nuovi divisamenti, e le dichiarazioni di guerra; la
Spagna, invece d'aprir una porta al conquisto dell'Europa, fu staccata
dal tronco della monarchia, e, impelagata in guerre continue
coll'oriente, parve propensa a mantener la pace e i vincoli d'amicizia
coi principi cristiani di Costantinopoli e di Francia. All'esempio degli
Ommiadi si conformarono i discendenti veri o supposti di Ali, cioe gli
Edrissiti di Mauritania, e i Fatimiti dell'Egitto e dell'Affrica, i piu
potenti di tutti. Nel decimo secolo tre Califfi, o comandanti de' fedeli
che regnavano in Bagdad, in Cairoan ed in Cordova si contendeano il
trono di Maometto, si scomunicavano a vicenda, e non erano d'accordo che
su questa massima di discordia, che un Settario e piu odioso e piu
colpevole di un infedele[479].

Era la Mecca il patrimonio della linea di Hashem, ma non si avvisarono
mai gli Abbassidi di soggiornare nella citta del Profeta. Presero
avversione per Damasco, che gia era stata la residenza degli Ommiadi
bagnata del lor sangue, ed Almansor, fratello e successore di Saffah,
getto le fondamenta di Bagdad[480], ove risiedettero per cinquecento
anni i Califfi suoi successori[481]. Fu collocata la nuova capitale
sulla riva orientale del Tigri circa quindici miglia al di sopra delle
rovine di Modain; fu cinta d'un doppio muro di forma circolare, e si
rapido fu l'aumento di questa citta, oggi ridotta a citta di provincia,
che ottocentomila uomini e sessantamila donne di Bagdad e dei villaggi
vicini assistettero ai funerali d'un Santo, amato dal popolo. In questa
_citta di pace_[482], in mezzo alle dovizie dell'oriente, assai presto
gli Abbassidi posero in non cale la moderazione e la semplicita dei
primi Califfi, e vollero emulare la magnificenza dei re Persiani.
Almansor, dopo aver fatte tante guerre ed innalzato si gran numero di
edificii, lascio quasi trenta milioni di lire sterline in oro e in
argento[483], e i suoi figli, sia pei vizi o per le virtu, dissiparono
in pochi anni questi tesori. Mahadi, un di loro, spese sei milioni di
danari d'oro in un solo pellegrinaggio alla Mecca. Forse per motivi di
carita e di divozione fondo cisterne e caravanserai (ospizii) sopra una
strada di settecento miglia; ma quella truppa di cammelli carichi di
neve che lo seguivano, non potea servir ad altro che a dar maraviglia
agli Arabi, e a rinfrescare i liquori e le frutta per la tavola del
principe[484]. Non mancarono i cortigiani senz'altro di colmar di elogi
la liberalita d'Almamon suo nipote, che, prima di smontar da cavallo,
distribui i quattro quinti della rendita d'una provincia, vale a dire
due milioni e quattrocentomila danari d'oro. Alle nozze dello stesso
principe, sulla testa della sposa si seminarono mille perle di primaria
grossezza[485], ed un lotto di terre e di case dispenso ai cortigiani i
capricciosi favori della fortuna. Nel declinar dell'impero, lo splendor
della Corte invece di scemare si accrebbe, e un ambasciator Greco ebbe
occasione d'ammirare o di guardar con compassione la magnificenza del
debole Moctader. Tutto l'esercito del Califfo, tanto cavalleria che
fanteria, era sotto l'armi, dice lo storico d'Abulfeda, e formava un
corpo di cento sessantamila uomini: i grandi ufficiali, i suoi schiavi
favoriti gli stavano a fianco, vestiti nel modo piu luminoso con cinture
brillanti di gemme e d'oro. Poi si vedeano settemila eunuchi,
quattromila dei quali erano bianchi; vi erano settecento portieri o
guardie d'appartamenti. Vogavano sul Tigri scialuppe e gondole
riccamente decorate. Non era minore la sontuosita nell'interno del
palazzo ornato di trent'ottomila tappezzerie, tra le quali dodicimila e
cinquecento eran di seta ricamate in oro: inoltre ventiduemila tappeti
da terra. Manteneva il Califfo cento leoni ognuno de' quali avea un
custode[486]. Fra gli altri raffinamenti d'un lusso mirabile non
conviene dimenticare un albero d'oro e d'argento che spandea diciotto
grossi rami, sui quali, non meno che sui piu piccoli, si scorgevano
uccelli d'ogni spezie fatti, del pari che le foglie dell'albero, dei
medesimi metalli preziosi. Questo albero dondolava come gli alberi de'
nostri boschi, e allora si udiva il canto di vari uccelli. In mezzo a
tutto questo apparato fu condotto l'ambasciator Greco dal visir a piedi
del trono del Califfo[487]». In occidente, gli Ommiadi di Spagna
sosteneano con pari pompa il titolo di comandante dei fedeli. Il terzo e
il piu grande degli Abdalrahman eresse a tre miglia di distanza da
Cordova la citta, il palazzo e i giardini di Zebra in onore della sua
sultana favorita. Vi spese venticinque anni di lavoro, e piu di nove
milioni sterlini; chiamo da Costantinopoli i piu bravi scultori ed
architetti del suo secolo; mille dugento colonne di marmo di Spagna e
d'Affrica, di Grecia o d'Italia sorreggevano o abbellivano questi
edificii. La sala d'udienza era incrostata d'oro e di perle, e figure
d'uccelli e di quadrupedi d'infinito lavoro contornavano una gran vasca
posta nel centro. In un alto padiglione, collocato in mezzo ai giardini,
si vedeva uno di quei bacini o fontane che nei climi caldi sono si
deliziose, ma che invece d'acqua era pieno di argento vivo purissimo. Il
serraglio di Abdalrahman, computandovi le mogli, le concubine e gli
eunuchi neri, era composto di seimila e trecento persone, e quando
andava al campo era seguito da dodicimila guardie a cavallo che aveano
cinture e scimitarre guarnite d'oro[488].

Nella condizione privata avviene che le nostre voglie sono represse
dalla poverta a dalla subordinazione: ma un despota, alle cui brame
tutti servono ciecamente, dispone della vita e del braccio di milioni
d'uomini presti sempre a soddisfare senza indugio ogni suo capriccio.
Noi siamo abbacinati da una condizione si luminosa, e, ad onta dei
consigli della fredda ragione, pochi sono fra noi che ostinatamente
ricusassero di provare i piaceri e le cure del regno. Puo dunque
riescire a qualche utilita l'indicare in proposito l'opinione di quel
medesimo Abdalrahman, la magnificenza del quale ci ha mossi forse ad
ammirazione e ad invidia, e il riportare uno scritto di sua mano trovato
dopo la sua morte nel gabinetto di lui. «Presentemente io conto
cinquant'anni di regno, sempre vittorioso o in pace, amato dai sudditi,
temuto dai nemici, rispettato dagli alleati: ho avuto a seconda de' miei
desiderii ricchezza, onori, potenza e piaceri, e pare che nulla dovesse
mancare sulla terra alla mia felicita. In questo stato ho voluto
attentamente tener conto di tutti i giorni in cui ho provato una
felicita vera; essi non furono che _quattordici_.... oh! uomo, non porre
mai la tua fiducia nelle cose di questo Mondo[489].» Il lusso dei
Califfi, tanto inutile alla privata lor contentezza, indeboli la forza e
limito l'ingrandimento dell'impero degli Arabi. Non aveano i primi
Califfi pensato che a conquiste temporali e spirituali, e dopo aver
provveduto al personal loro mantenimento, che alle necessita della vita
si restringeva, impiegavano scrupolosamente in que' religiosi disegni
tutta l'entrata. La moltitudine de' bisogni, e il difetto d'economia
impoverirono gli Abbassidi, i quali, invece di darsi tutti a' grandi
pensieri dell'ambizione, consacravano alle ricerche della pompa e dei
piaceri le ore, i sentimenti e le forze del loro ingegno. Donne, ed
eunuchi usurpavansi le ricompense dovute al valore, e il campo reale era
ingombro del lusso della Corte. Uguali costumanze si seguirono dai
sudditi del Califfo. Col tempo e nella prosperita s'era calmato il
severo loro entusiasmo: cercavan fortuna nei lavori d'industria, gloria
nella coltura delle lettere, felicita nella quiete della vita domestica.
Non era piu la guerra la passion dei Saracini, ne piu bastavano lo
stipendio accresciuto, le liberalita sovente rinnovate a sedurre i
discendenti di quei prodi, che allettati dalla speranza del bottino o
del paradiso giungevano in folla sotto lo stendardo d'Abubeker e di
Omar.

[A. D. 754-813]

Quando gli Ommiadi regnavano, erano ristretti gli studii dei Musulmani
ad interpretare il Corano, e a coltivar l'eloquenza e la poesia nella
propria lingua. Un popolo esposto sempre ai rischi della guerra, debbe
apprezzare l'arte della medicina o piuttosto della chirurgia; ma i
medici Arabi si dolean sotto voce che l'esercizio e la temperanza
riducessero a poco il numero dei malati[490]. I sudditi degli Abbassidi,
dopo le guerre civili e le domestiche, esciano del letargo in cui
s'erano assopiti gli ingegni. Impiegarono l'ozio, che aveano acquistato,
a soddisfar la curiosita che lo studio delle scienze profane veniva
ispirando negli animi loro. Questo studio da prima venne favorito dal
Califfo Almansor, il quale, oltre il ben conoscere la legge musulmana,
aveva imparato l'astronomia. Ma quando sali al trono Almamon, settimo
degli Abbassidi, compiendo i disegni del suo avo invito da ogni parte le
Muse alla sua Corte. Dai suoi ambasciatori a Costantinopoli, dai suoi
agenti nell'Armenia, nella Soria, nell'Egitto furono raunati gli scritti
della Grecia, ed egli li fece tradurre in arabo da valenti interpreti,
esorto i sudditi a leggerli assiduamente, e il successor di Maometto
assiste con piacere, e insiem con modestia, alle assemblee ed alle
dispute degli eruditi. «Non ignorava, dice Abulfaragio, che coloro che
consacran la vita a perfezionare l'intelletto, sono gli eletti di Dio, i
suoi migliori e piu utili servi. L'ignobile ambizion dei Cinesi e dei
Turchi puo ben insuperbirsi dell'industria delle lor mani e dei lor
godimenti sensuali: ma quegli abili operai non devono considerare se non
se con disperata invidia gli esagoni, e le piramidi delle celle d'un
alveare[491]. La ferocia de' leoni e delle tigri debbe atterrire quegli
uomini valorosi, e nei piaceri dell'amore la forza loro e bene inferiore
a quella dei piu vili quadrupedi. I maestri della sapienza sono i veri
luminari e i legislatori del Mondo, il quale senza di loro ricadrebbe
nell'ignoranza e nella barbarie.[492]». Nei principi della Casa d'Abbas,
che succedettero ad Almamone, pari fu la curiosita e lo zelo
d'apprendere: i lor rivali, i Fatimiti d'Affrica, e gli Ommiadi di
Spagna, comandanti anch'essi dei fedeli, furon pure i protettori delle
scienze. Nelle province solevano gli Emiri indipendenti concedere al
sapere quella protezione che da loro si considerava come uno dei doveri
di chi regna, e la loro emulazione diffuse, da Samarcanda e da Boccara
sino a Fez e a Cordova, il gusto delle scienze, e i guiderdoni da quelle
meritati. Il visir d'uno di que' Soldani dono dugentomila pezze d'oro
per erigere a Bagdad un collegio, e lo doto d'una rendita di
quindicimila danari. Ne uscirono per avventura in vari tempi seimila
scolari di tutte le classi, cominciando dal figlio del nobile sino a
quello dell'artigiano. Gli alunni poveri ricevano una somma sufficiente
ai lor bisogni, e i professori aveano stipendi proporzionati al merito
od al talento loro. In tutte le citta, il genio curioso dei dilettanti,
e la vanita dei ricchi venivano moltiplicando gli esemplari delle opere
della letteratura araba. Un semplice dottore rifiuto gli inviti del
soldano di Boccara, perche a trasportare i suoi libri sarebbe stato uopo
di quattrocento cammelli. La biblioteca dei Fatimiti conteneva centomila
manoscritti, vergati in bellissimo carattere e legati magnificamente, i
quali senza timore e senza difficolta erano prestati agli studenti del
Cairo. Nondimeno questo numero sembrera ancora assai moderato, se si
voglia credere che gli Ommiadi di Spagna aveano formata una biblioteca
di seicentomila volumi, fra i quali se ne contavano quarantaquattro pel
solo catalogo. Cordova lor capitale, e le citta di Malaga, d'Almeria e
di Murcia diedero il giorno a piu di trecento autori; e per lo meno
settanta erano le biblioteche pubbliche nelle citta solamente del regno
d'Andalusia. Il dominio delle lettere arabe si e prolungato per lo
spazio di circa cinque secoli, sino alla grande irruzione dei Mongou, e
fu contemporaneo al periodo piu oscuro e piu ozioso degli annali
Europei; ma pare che la letteratura orientale abbia declinato dopo che
le scienze comparvero nell'Occidente[493].

Nelle biblioteche degli Arabi, come in quelle dell'Europa, la maggior
parte di questo enorme ammasso di volumi non aveva che un valor locale
ed un pregio immaginario[494]. Vi stavano in mucchio una farragine
d'oratori e di poeti, lo stile dei quali era conforme al gusto e ai
costumi del paese; d'istorie generali e particolari, a cui ogni nuova
generazione recava il suo tributo d'eroi e di fatti; di raccolte e di
commentari sulla giurisprudenza, che pigliavano la loro autorita dalla
legge del Profeta; di interpreti del Corano, e di tradizioni ortodosse;
finalmente tutto lo stuolo dei teologi polemici, mistici, scolastici e
moralisti, considerati come i primarii o gli ultimi degli scrittori,
secondo che sono guardati dall'occhio dello scetticismo, o da quel della
fede. I libri di scienza o di speculazione poteano dividersi in quattro
classi, filosofia, matematica, astronomia e medicina. Furono tradotti e
spiegati in lingua araba gli scritti dei Saggi della Grecia, e si e
ritrovato in queste versioni qualche Trattato di cui oggi e perduto
l'originale[495]: tradussero gli orientali e studiarono, fra gli altri,
gli scritti d'Aristotile e di Platone, d'Euclide e d'Apollonio, di
Tolomeo, d'Ippocrate e di Galeno[496]. Fra i sistemi di idee che hanno
variato col gusto d'ogni secolo, abbracciarono gli Arabi la filosofia
d'Aristotile, del pari intelligibile ed oscura del pari pei lettori di
tutti i tempi. Platone avea scritto per gli Ateniesi, e lo spirito delle
sue allegorie e troppo intimamente connesso colla lingua e colla
religion della Grecia. Caduta che fu questa religione, uscendo i
Peripatetici della loro oscurita trionfarono nelle controversie delle
Sette orientali, e lungo tempo dopo fu dai Musulmani di Spagna renduto
alle scuole latine il loro fondatore[497]. In fisica, i progressi delle
vere cognizioni erano stati inceppati dagli insegnamenti dell'accademia
e del liceo, che invece dell'osservazione avean messo in questa scienza
il raziocinio. La superstizione ha fatto troppo uso della metafisica
dello spirito infinito, e dello spirito finito: ma dalla teorica e dalla
pratica della dialettica sono fortificate le nostre facolta
intellettuali; le dieci categorie di Aristotile generalizzano e mettono
in ordine le nostre idee[498], e il suo sillogismo e l'arma piu
tagliente della disputa. Era questa abilmente impiegata nelle scuole dei
Saraceni; ma siccome giova piu per discoprire l'errore che la verita,
non e maraviglia se si veggono nella succession dei tempi girare
continuamente e maestri e discepoli nello stesso circolo d'argomenti. Le
matematiche hanno un vantaggio particolare, quello cioe, di poter
sempre, nel corso dei secoli, progredire piu innanzi senza retrogradare
giammai; ma gli Italiani, se mal non m'appongo, nel decimoquinto secolo
presero la geometria quale si trovava presso gli antichi; e qualunque
siasi l'etimologia della parola Algebra, gli stessi Arabi attribuiscono
modestamente quella scienza a Diofanto un de' Geometri della
Grecia[499]. Con piu gloria coltivarono l'astronomia che sublima lo
spirito umano, insegnandogli a non curare il piccolo pianeta in cui
abita nella propria passaggera esistenza. Il Califfo Almamon somministro
i dispendiosi stromenti necessari agli osservatori: per altro il paese
de' Caldei aveva un terreno egualmente piano, e uno stesso Orizzonte
sempre sgombro di nubi: nelle pianure di Sennaar, e la seconda volta in
quelle di Cufa misurarono i matematici esattamente un grado del gran
circolo della terra, e trovarono essere l'intera circonferenza del globo
ventiquattromila miglia[500]. Dal regno degli Abbassidi sino a quello
dei nipoti di Tamerlano, si osservarono le stelle con attenzione, ma
senza l'aiuto dei cannocchiali; e le Tavole astronomiche di Bagdad, di
Spagna e di Samarcanda[501] correggono alcuni errori secondari, senza
avere il coraggio di rinunciare all'ipotesi di Tolomeo, e senza avanzare
un passo verso la scoperta del sistema solare. Non poteano esser ben
accolte le verita scientifiche nelle Corti d'oriente se non se merce
della ignoranza e della sciocchezza; e si sarebbe ributtato l'astronomo,
se non avesse avvilito il suo sapere e l'onesta sua colle vane
predizioni dell'astrologia[502]. Ma nella scienza della medicina hanno
gli Arabi ottenuto giustissimi elogi. Mesua e Geber, Razis ed Avicenna
si sono innalzati alla sublimita dei Greci; e nella citta di Bagdad si
contavano ottocento sessanta medici approvati, ricchi per la pratica di
loro professione[503]. In Ispagna si affidava la vita dei principi
cattolici al sapere dei Saracini[504], e la scuola di Salerno, nata
dalle dottrine che avean essi portate, richiamo in Italia e nel resto
dell'Europa i precetti dell'arte salutare[505]. Dovettero i buoni
successi di ciascun di que' medici essere frutto della forza propizia di
molte cagioni personali ed accidentali; ma si puo formare un concetto
piu positivo di quanto sapevano in generale su l'anatomia[506] la
botanica[507] e la chimica[508], che sono le tre basi della lor teorica
e della loro pratica. Per un rispetto superstizioso dei morti, non si
permetteva ai Greci e agli Arabi che la sezione delle scimie e d'altri
quadrupedi. Le parti piu solide e piu visibili del corpo umano erano
note ai tempi di Galeno; ma al microscopio ed alle iniezioni dei moderni
era serbato il conoscerne meglio la costruzione. La botanica esige
indagini faticose, e poterono le scoperte della Zona torrida arricchire
di duemila piante l'erbario di Dioscoride. Quanto alla chimica, forse i
templi e i monasteri dell'Egitto conservavano per tradizione qualche
dottrina di essa, e col praticare le arti e le manifatture s'erano
imparati molti utili segreti; ma la scienza e debitrice della sua
origine e del suo incremento alla fatica dei Saracini. I quali furono i
primi ad usure il lambicco per distillare, e a noi ne tramandarono il
nome; analizzarono le sostanze dei tre regni; osservarono le differenze
e le affinita degli alcali e degli acidi, e dai minerali piu pericolosi
seppero ricavare medicamenti dolci e salubri. Ma la trasmutazione dei
metalli e l'elixir d'immortalita furono le principali occupazioni della
chimica araba. Migliaia di dotti videro sparire la lor fortuna, e la
ragione e il senno nei crogiuoli dell'alchimia; si congiunsero insieme
il mistero, la favola e la superstizione, degni socii per lavorare alla
grand'opra della pietra filosofale.

Intanto i Musulmani aveano trascurato i maggiori beneficii che fornisce
la lettura degli autori della Grecia e di Roma: cioe la cognizion
dell'antichita, del buon gusto e della liberta di pensare. Alteri,
baldanzosi delle ricchezze della propria lingua, sdegnavano gli Arabi lo
studio d'un idioma straniero. Fra i cristiani dei loro dominii
sceglievano gl'interpreti greci, e questi faceano le traduzioni talora
sul testo originale, e forse piu sovente sopra una versione siriaca; e
pare che i Saracini, dopo aver pubblicato nella propria lingua tante
Opere d'astronomia, di fisica e di medicina, non abbiano tradotto un
poeta, un oratore, e nemmeno uno storico[509]. La mitologia d'Omero
avrebbe ributtata la severita del lor fanatismo; governavano essi in una
neghittosa ignoranza le colonie dei Macedoni, e le province cartaginesi
e romane; non v'era piu memoria degli eroi di Plutarco e di T. Livio, e
l'istoria del Mondo, prima di Maometto, era ristretta ad una breve
leggenda sui patriarchi e profeti, e i re della Persia. Forse gli autori
greci e latini, in cui e occupata la nostra educazione, ci hanno per
avventura inspirato un gusto troppo esclusivo, ne io son sollecito a
condannare la letteratura e il giudizio delle nazioni di cui non m'e
nota la lingua. So per altro che possono gli autori classici insegnare
assai cose, e credo che molto hanno da imparare gli orientali da quelli;
mancano specialmente d'una certa dignita temperata nello stile, delle
nostre belle proporzioni dell'arte, delle forme del bello visibile ed
intellettuale, dell'abilita di delineare esattamente i caratteri e le
passioni, d'abbellire un racconto o un argomento, e di comporre
regolarmente l'edificio dell'epopea e del dramma[510]. L'impero della
verita e della ragione e sempre presso a poco lo stesso. I filosofi
d'Atene e di Roma godevano la liberta civile e religiosa, e ne
sosteneano coraggiosamente i diritti. Colle loro scritture di morale e
di politica avrebbero a poco a poco rallentati i ferri del dispotismo
orientale, e sparso uno spirito generale di discussione e di tolleranza:
nel leggerli, avrebbero i saggi Arabi pensato che il Califfo poteva
essere un tiranno, e il loro Profeta un impostore[511]. All'istinto
della superstizione fecero anche timore le scienze astratte, e i piu
austeri dottori della legge dannarono l'imprudente e perniciosa
curiosita di Almamon[512]. Deesi attribuire alla sete del martirio, alle
visioni sul paradiso e al domma delle predestinazioni l'indomabile
entusiasmo del principe e del popolo. La spada dei Saracini cesso
d'essere tanto formidabile quando la gioventu passo dai campi ai
collegi, quando gli eserciti de' fedeli osarono leggere e riflettere.
Pure la puerile vanita dei Greci s'inalbero al vedere quegli studii, e
solo con gran ripugnanza s'indussero a comunicare il santo fuoco ai
Barbari dell'oriente[513].

[A. D. 781-805]

Nel tempo della sanguinosa lotta fra gli Ommiadi e gli Abbassidi, aveano
i Greci colto il destro di vendicarsi dei torti ricevuti ed allargare i
confini. Ma pagarono caro questo piacere sotto Mohadi, terzo Califfo
della dinastia, il quale fece esso pure suo pro dei vantaggi che gli
presentava la debolezza della Corte bizantina, governata da una donna e
da un fanciullo, Irene e Costantino. Dalle rive del Tigri giunse al
Bosforo di Tracia un esercito di novantacinquemila Persiani ed Arabi,
condotti da Haroun[514] o Aronne, secondo figlio del Califfo, e
l'imperadrice, che presto lo vide accampato in faccia al suo palazzo
sulle alture di Crisopoli o Scutari, comprese allora d'aver perduta gran
parte delle sue soldatesche e delle province. Colla sua approvazione, i
ministri segnarono una pace ignominiosa, e i donativi scambievoli delle
due Corti non poterono mascherare la vergogna d'un annuo tributo di
settantamila danari d'oro a cui dovette obbligarsi l'impero Romano. I
Saracini non aveano avuta bastante precauzione innoltrandosi in una
terra nemica e lontana dal loro impero; per indurli a ritirarsi, furono
promesse guide sicure e viveri in abbondanza, ne vi fu un solo Greco da
tanto che insinuasse, potersi circondare e distruggere le loro milizie
affaticate nel punto che passassero fra una montagna di malagevole
accesso e la riviera di Sangario. Cinque anni dopo questa impresa, sali
Haroun sul trono paterno; e di tutti i monarchi della sua famiglia fu
quegli che mostro piu potenza ed energia. La sua alleanza con Carlo
Magno gli ha data celebrita in occidente, e noi lo conosciamo sin dalla
nostra infanzia per la figura che fa continuamente nelle Novelle Arabe.
Egli denigro il suo soprannome di Rashid (il Giusto), con la morte de'
generali Barmecidi, forse innocenti, il che, per altro, non impediva che
potesse far giustizia a una povera vedova, la quale, saccheggiata da'
soldati, oso citare al despota negligente un passo del Corano, che lo
minacciava del giudizio di Dio e della posterita. Si abbelli la sua
Corte della pompa del lusso e delle scienze; nei ventitre anni del suo
regno corse piu volte le province del suo impero dal Korasan sino
all'Egitto. Fece cinque pellegrinaggi alla Mecca; invase in otto epoche
diverse il territorio dei Romani, ed ogni volta che questi ricusarono di
pagare il tributo, impararono che un mese di devastazioni era piu
funesto che un anno di sommessione. Dopo la deposizione e l'esiglio
della snaturata madre di Costantino, risolvette il suo successore
Niceforo d'abolire questa marca di servitu e di disonore. La sua lettera
al Califfo alludeva al giuoco degli Scacchi, che s'era di gia diffuso
dalla Persia nella Grecia: «La regina (diceva egli parlando d'Irene) vi
considerava come una torre, e si credeva una pedina. Questa donna
pusillanime aveva acconsentito a pagarvi un tributo, il doppio di quello
che avrebbe dovuto esigere da un popolo barbaro. Restituite dunque i
frutti della vostra ingiustizia, o preparatevi a decidere questa lite
coll'armi». Nel pronunciar queste parole gli ambasciatori gettarono a
pie del trono un fascio di spade. Sorrise a quella minaccia il Califfo,
e cavando la sua tremenda _sansamah_, quella scimitarra si famosa negli
annali della storia e della favola, tronco le deboli armi dei Greci
senza smuzzare il taglio della sua. Detto poscia questa lettera
terribilmente laconica: «In nome del Dio misericordioso,
Haroun-al-Rashid comandante dei fedeli, a Niceforo, cane Romano. Figlio
d'una madre infedele, ho letto la tua lettera. Tu non avrai la mia
risposta, ma la vedrai». La Scrisse in caratteri di sangue e di fuoco
nelle pianure della Frigia; e per arrestare la celerita guerriera degli
Arabi, dovettero i Greci ricorrere alla dissimulazione e all'apparenza
di pentimento. Dopo le fatiche della campagna si ritrasse il Califfo
vittorioso a Racca sull'Eufrate[515], che era il palagio da lui
prediletto. Ma i suoi nemici, vedendolo lontano cinquecento miglia,
rincorati inoltre dal rigor della stagione, si avventurarono a violare
la pace. Ebbero pero a rimanere storditi dell'ardimento e dalla rapidita
del Califfo, che nel cuor del verno ripasso le nevi del monte Tauro;
avea gia Niceforo esausti tutti gli stratagemmi di negoziazione e di
guerra, e questo perfido Greco non usci che con tre ferite da una
battaglia che costo la vita a quarantamila sudditi. Sdegno per altro
anche una volta la sommessione, e il Califfo si mostro parimenti
preparato alla vittoria. Aveva Haroun cento trentacinquemila soldati di
milizia regolare e piu di trecentomila uomini d'ogni genere entrarono in
campagna sotto il vessillo nero degli Abbassidi. Questo esercito sgombro
l'Asia Minore sino al di la di Tiane ed Ancyra, ed investi Eraclea del
Ponto[516], gia capitale d'un paese florido, ed oggi miserabile borgo,
il quale, al tempo di cui parliamo, sostenne colle sue vecchie mura
l'assedio di un mese contra tutte le forze dell'oriente. Haroun la
rovino da cima a fondo, e i suoi guerrieri vi trovarono grandi
ricchezze; ma se avesse conosciuta la storia della Grecia, avrebbe
deplorata la perdita di una statua d'Ercole, che avea tutti gli
attributi del Semidio, cioe la clava, l'arco, il turcasso, e la pelle di
lione in oro massiccio. Per li progressi dei guasti in mare e in terra,
dall'Eusino all'isola di Cipro, fu determinato Niceforo a ritrattare la
sua superba disfida. Consenti Haroun alla pace: ma volle che rimanessero
le rovine d'Eraclea per una lezione ai Greci, e per un trofeo alla sua
gloria, e che la moneta del tributo portasse l'effigie e il nome di
Haroun e de' suoi tre figli. Ma questa pluralita di sovrani fu quella
che diede ai Romani agio per sottrarsi al proprio disonore[517]. Dopo la
morte del padre, i figli del Califfo si contesero l'eredita, e quegli
che vinse la prova, il nobile Almamone, ebbe troppo che fare a
ristabilire la pace domestica e la coltura delle scienze.

[A. D. 823]

Mentre Almamone regnava in Bagdad, e Michele-il-Balbo in Costantinopoli,
gli Arabi soggiogarono le isole di Creta[518] e di Sicilia. I loro
scrittori, che ignoravano la fama di Giove e di Minosse, non curarono la
prima di quelle conquiste: ma non fu trascurata dagli storici Bizantini,
che qui cominciano a spargere un po' piu di luce sulle cose del lor
tempo[519]. Una turba di volontari della Andalusia, malcontenti del
clima e del governo di Spagna, se ne andarono per mare in cerca
d'avventure, e poiche non aveano che dieci o venti galere furono
chiamati corsari. Come sudditi e difensori della parte dei Bianchi,
credevano aver dritto d'invadere i domimi dei Califfi Neri. Da una
fazione ribelle furono introdotti in Alessandria[520]; tagliarono a
pezzi amici e nemici, posero a sacco le chiese e le moschee, vendettero
piu di seimila cristiani, e si tennero forti nella capitale dell'Egitto
sino al tempo che Almamon piombo su loro col suo esercito. Dalla foce
del Nilo sino all'Ellesponto, le isole e le coste, che appartenevano o
ai Greci o ai Musulmani, furono esposte alle loro devastazioni.
Allettati dalla fertilita della Grecia, e ardenti di voglia di
insignorirsene, presto vi ritornarono con quaranta galere. Corsero gli
Andalusii quell'isola senza tema e senza ostacolo; ma quando giunsero
alla riva per imbarcarvi la preda, videro i lor navili in mezzo alle
fiamme, e confesso Abu Caab, loro Capo, se essere l'autore
dell'incendio. Accusato dalle loro grida come stravagante o perfido, «di
che vi lagnate? rispose l'accorto Emir. Io vi ho condotto in una terra,
ove scorre il latte e il mele. Qui sta la vostra patria. Riposate dalle
fatiche, e ponete in dimenticanza i deserti nativi.  E le nostre donne
e i nostri figli? esclamarono i pirati.  Le vostre belle prigioniere
faran le veci delle vostre mogli, soggiunse Abu Caab, e in braccio a
loro diverrete ben presto padri d'una nuova famiglia». Non ebbero da
prima per abitazione che il loro campo sulla baja di Suda, cinto da una
fossa e da un muro; ma da un monaco apostata, fu loro indicato nella
parte orientale un sito piu opportuno, e il nome di _Candace_, che
diedero alla lor Fortezza e alla colonia loro, e divenuto quello
dell'intera isola chiamata poi corrottamente Candia. Delle cento citta
sussistenti ai tempi di Minosse, non ne rimanean piu che trenta, e una
sola, per quanto si crede, Cydonia, ebbe coraggio di mantenersi in
liberta e di non abbiurare il cristianesimo. I Saracini di Creta non
tardarono a rifare vascelli; e i boschi del monte Ida solcarono ben
presto i mari. Nei cento trentott'anni di una guerra continua contro
quegli arditi corsari, non cessarono i principi di Costantinopoli di
attaccarli e inseguirli senza frutto.

[A. D. 727-878]

Un atto di severita superstiziosa fece perdere la Sicilia[521]. Un
giovane, che avea rapita una religiosa, fu condannato dall'imperatore a
perdere la lingua. Eufemio, tale era il nome del giovanetto, ebbe
ricorso alla ragione e alla politica dei Saracini d'Affrica, e fece
ritorno ben presto nel suo paese, vestito della porpora imperiale,
seguito da cento navi, da settecento cavalieri, e da diecimila fanti.
Questi guerrieri sbarcarono a Mazara, presso le rovine dell'antica
Selinunte; ma dopo alcune piccole vittorie, i Greci liberarono
Siracusa[522]; rimase ucciso l'apostata nell'assedio, e gli Arabi furono
ridotti a mangiar i cavalli. Vennero anch'essi soccorsi da un potente
sforzo dei Musulmani della Andalusia; la parte occidentale, che era la
piu considerevole dell'isola, fu a poco a poco sottomessa, e i Saracini
elessero il comodo porto di Palermo per sede della lor potenza navale e
militare. Serbo Siracusa per cinquant'anni la fede giurata a Gesu Cristo
e all'imperatore. Quando fu assediata l'ultima volta, mostrarono i suoi
cittadini un avanzo di quel coraggio, che avea resistito altre volte
alle armi d'Atene e di Cartagine. Piu di venti giorni stettero fermi
contro gli arieti e le catapulte, le mine e le testudini degli
assedianti; e avrebbe potuto essere soccorsa la Piazza, se non fossero
stati impiegati in Costantinopoli i marinai dell'armata imperiale a
fabbricare una chiesa in onore della Vergine Maria. Il diacono Teodosio,
non che il vescovo e tutto il clero furono strappati dagli altari,
caricati di catene, condotti a Palermo, gettati in una prigione e
continuamente esposti al rischio di scegliere o la morte o l'apostasia.
Teodosio ha scritto, sopra la sua situazione, un discorso patetico che
non e privo d'eleganza, e che puo considerarsi come l'epitaffio del suo
paese[523] Dal tempo che fu soggiogata la Sicilia dai Romani, sino a
quello in cui fu conquistata dai Saracini, Siracusa, ora ristretta
all'isola d'Ortigia che formo il suo primo recinto, avea a poco a poco
perduto l'antico splendore. Nondimeno conteneva ancora grandi ricchezze;
i vasi d'argento trovati nella cattedrale pesavano cinquemila libbre; il
bottino fu valutato un milione di pezze d'oro, vale a dire circa
quattrocentomila lire sterline, e il numero de' prigionieri dovette
essere piu considerevole che in Tauromenio, d'onde furono trasportati
diciassettemila cristiani in Affrica per vivere cola nella schiavitu.
Dai vincitori fu annichilita in Sicilia la religione e la lingua dei
Greci, e tanta fu la docilita della nuova generazione, che furono
circoncisi quindicimila giovanetti in un sol giorno col figlio del
Califfo Fatimita. Salparono dai porti di Palermo, di Biserta e di Tunisi
le forze marittime degli Arabi, e assalirono e posero a ruba
centocinquanta citta della Calabria e della Campania, ne il nome dei
Cesari o degli appostoli valse a difendere i sobborghi di Roma. Se
fossero stati concordi i Musulmani, avrebbero di leggieri avuta la
gloria di sottomettere l'Italia all'impero del Profeta; ma i Califfi di
Bagdad aveano perduta in occidente l'autorita, gli Aglabiti e i Fatimiti
usurpato le province dell'Affrica, mentre in Sicilia i loro Emiri
anelavano alla independenza e i lor disegni di conquista e di
ingrandimento si ristrinsero ad alcune scorribande di corsari[524].

[A. D. 846]

Fra le umiliazioni e i patimenti che desolavano allora l'Italia, il nome
di Roma risveglia negli animi un'augusta e insiem dolorosa memoria.
Parecchi navili Saracini della costa d'Affrica ebbero il coraggio di
salire il Tevere ed accostarsi ad una citta, che, sebben digradata, era
ancora riverita come metropoli del Mondo cristiano. Un popolo tremante
ne custodiva le porte e le mura; ma le tombe e le chiese di S. Pietro e
Paolo, situate nei sobborghi del Vaticano e sulla strada d'Ostia,
rimanevano abbandonate al furor de' Musulmani. La santita di questi
luoghi aveali protetti contro l'ingordigia dei Goti, dei Vandali, dei
Barbari e dei Lombardi; ma gli Arabi aveano a sdegno l'Evangelo e la
Leggenda, e dai precetti del Corano era approvata ed anzi stimolata la
loro rapacita. Tolsero alle statue del cristianesimo le offerte onde
erano arricchite; levarono dalla chiesa di S. Pietro un altar d'argento,
e se lasciarono interi gli edificii ed i corpi dei Santi quivi sepolti,
deesi attribuire questo riguardo alla fretta piuttosto che ai loro
scrupoli. Nelle scorrerie che fecero sulla via Appia, saccheggiarono
Fondi, e assediarono Gaeta, ma si allontanarono dalle mura di Roma, e la
discordia loro salvo il Campidoglio dal giogo del Profeta della Mecca.
Ma eran sempre minacciati i Romani dallo stesso pericolo, e mal poteano
le lor forze difenderli da un Emir dell'Affrica. Invocarono essi la
protezione del Re di Francia che allora dava legge ai medesimi: un
distaccamento dei Barbari batte un esercito francese, e Roma ridotta
allo stremo, pensava a tornare sotto l'impero del principe che regnava
in Bisanzio; ma poteva questo divisamento aver sembianza di ribellione,
e troppo lontani e precari erano i soccorsi che ne poteano sperare[525].
Parve che la morte del Papa, Capo spirituale e temporale della citta,
fosse un aumento a tanti mali; ma nell'urgenza delle circostanze si
abbandonarono le forme e i maneggi ordinari d'una elezione, e la
concorrenza dei suffragi a favor di Leone IV[526] fu la salvezza del
cristianesimo e di Roma. Questo Pontefice era nato Romano. Ardeva ancora
nel suo petto il coraggio delle prime eta della repubblica, e in mezzo
alle rovine della patria teneasi ritto in piedi come una di quelle
maestose e ferme colonne, che si vedono sollevare il capo sopra gli
avanzi del Foro. Consacro i primi giorni del suo regno a purificar le
reliquie che furon messe in luogo sicuro, indi a far orazioni,
processioni e tutte le cerimonie piu solenni della religione, che per lo
meno servirono a guarire la fantasia e a riconfortar le speranze della
plebe. Da lungo tempo non s'avea pensiero di cio che concerneva alla
difesa della citta; non gia che si sperasse la pace, ma perche
l'angustia e la miseria dei tempi non davan luogo a simili cure. Leone
ristauro le mura come pote coi deboli mezzi che aveva e nella
ristrettezza del tempo; quindici torri furono erette, o rifabbricate nei
siti di piu facile accesso: due di queste torri dominavano le due rive
del Tevere, e si tirarono catene sul fiume per impedire alle navi
nemiche il passaggio all'insu. Ebbero almeno i Romani qualche intervallo
di riposo, poiche seppero avere i Saracini levato da Gaeta l'assedio, e
i flutti ingoiato buon numero di Musulmani col sacrilego loro bottino.

[A. D. 849]

L'esplosione della procella fu differita, per poi scoppiare in breve con
piu violenza. L'Aglabita[527], che regnava in Affrica, avea redato dal
padre un tesoro e un esercito; una squadra di Arabi e di Mori, dopo un
breve soggiorno nei porti della Sardegna, venne ad approdare alla foce
del Tevere, cioe a sedici miglia da Roma, e col numero e colla
disciplina parea che annunciassero non una scorreria passeggera, ma la
ben ferma intenzione di conquistare l'Italia. Leone intanto era stato
sollecito ad allearsi colle citta libere di Gaeta, di Napoli e d'Amalfi,
vassalle dell'impero Greco: alla giunta del Saracini, comparvero le
galere di quelle nel porto d'Ostia capitanate da Cesario, figlio del
duca di Napoli, giovine guerriero, caldo di valore e magnanimo, gia
vincitore dei navili degli Arabi. Co' suoi primarii ufficiali ando al
palazzo di Laterano per invito del Papa, che finse accortamente
d'interrogarlo sul motivo del suo viaggio, e di ricevere con sorpresa
pari alla gioia l'aiuto mandatogli dalla Provvidenza. Il Padre de'
cristiani si trasferi ad Ostia, accompagnato dalle milizie armate di
Roma, fece la rivista de' suoi liberatori e diede loro la benedizione.
Gli alleati baciarono i piedi al Pontefice. Ricevettero essi la
Comunione con una divozion guerriera, e Leone prego il Dio che aveva
sostenuto S. Pietro e S. Paolo sui flutti del mare, perche sostenesse la
forza delle braccia pronte a combattere i nemici del suo santo nome. I
Musulmani, dopo un'orazione simile a quella de' cristiani, e con pari
coraggio, cominciarono ad assalire le navi cristiane, che tennero ferme
il lor sito vantaggioso lungo la costa. Pendea la vittoria verso gli
alleati, quando la gloria di determinarla col loro valore fu ad essi
rapita da subitanea tempesta, che confuse l'abilita dei marinai piu
ardimentosi. I cristiani erano difesi dal porto, mentre le navi
affricane furon disperse e spezzate fra le roccie e le isole d'una costa
nemica. Quelle che camparono dal naufragio e dalla fame, venute in balia
de' loro implacabili avversari non ne ottennero quella clemenza che gia
non meritavano. La spada e il patibolo liberarono i cristiani da una
gran parte di quella pericolosa moltitudine di stranieri; gli altri,
posti in catene, furono utilmente impiegati a riparare i sacri edificii
che avean voluto distruggere. Il Papa, seguito dai cittadini e dagli
alleati, ando a prostrarsi e a rendere grazie davanti ai Depositi degli
appostoli, e dal bottino raccolto in questa vittoria navale si scelsero
tredici archi d'argento massiccio per sospenderli all'altare del
Pescatore di Galilea. Finche duro il suo regno, Leon IV attese a munire
e ad ornare la citta di Roma. Ristauro e abbelli le chiese, si valse di
ottomila marchi d'argento a riparare i danni sofferti da quella di S.
Pietro, e l'arricchi di vasi d'oro, che pesavano dugento sessanta
libbre, adorni dei ritratti del papa e dell'imperatore, e contornati di
un cerchio di perle. Ma e men degno di onore il carattere di Leone per
questa vana magnificenza, che per la cura paterna con cui rialzo le mura
di Orta e di Ameria, e raccolse nella nuova citta di Leopoli, lontana
dalla costa dodici miglia, i dispersi abitanti di Centumcellae[528]. Per
le sue liberalita, pote una colonia di Corsi domiciliarsi colle mogli e
coi figli in Porto, citta posta alla foce del Tevere, che gia crollava,
e che egli riparo per essi: i campi e i vigneti di quel territorio furon
distribuiti fra i nuovi coloni, e per aiutare le loro prime fatiche
diede loro cavalli e bestiami, di modo che quei bravi fuorusciti,
spirando vendetta contro i Saracini, giurarono di vivere e di morire
sotto il vessillo di S. Pietro. A poco a poco i pellegrini
dell'occidente e del settentrione, che venivano a visitare la tomba
degli appostoli, avean formato il vasto sobborgo del Vaticano, e,
secondo il linguaggio del tempo, si distinguevano le loro abitazioni col
nome di _scuole_ dei Greci e dei Goti, dei Lombardi e dei Sassoni; ma
quel rispettabile recinto era sempre esposto senza difesa a un insulto
dei sacrileghi. L'autorita fu prodiga di tutto il suo potere, la carita
di tutte le sue limosine a circondarlo di mura e di torri, e per quattro
anni, che duro questo pio lavoro, fu veduto, a tutte le ore e in tutte
le stagioni, l'instancabile Pontefice intento ad incoraggiare gli operai
colla sua presenza. Il nome di _citta Leonina_, da lui dato al Vaticano,
lascia trapelare il suo amore di gloria, passion generosa ma terrena;
nondimeno, molti atti di penitenza e d'umilta cristiana temperarono
l'orgoglio di quella dedica. Il Papa ed il clero girarono a piedi, e
sotto il sacco e la cenere, il recinto segnato per la nuova citta; salmi
e litanie furono i canti di trionfo; si aspersero d'acqua santa i muri,
e sul fin della cerimonia Leone prego gli appostoli e l'esercito degli
angeli a mantener l'antica e la nuova Roma sempre pure, felici e
inespugnabili[529].

[A. D. 838]

L'imperator Teofilo, figlio di Michele-il-Balbo, e un dei principi piu
attivi e coraggiosi che abbiano nel medio evo occupato il trono di
Costantinopoli. Marcio cinque volte in persona contro i Saracini in
guerre offensive e difensive; terribile nell'assalto, ottenne anche
nelle sconfitte la stima de' nemici. Nell'ultima delle sue imprese,
entro in Soria, ed assedio l'oscura citta di Sozopetra dove a caso era
nato il Califfo Motassem, il cui padre Haroun, si in pace che in guerra,
si facea sempre accompagnare dalla prediletta delle sue mogli e delle
sue concubine. Allora le armi dei Saracini erano rivolte contro la
sedizione di un impostore Persiano, e non pote che intercedere in favore
d'una citta, per cui aveva una specie di attaccamento figliale. Le sue
istanze noiose indussero l'imperatore ad offenderne l'orgoglio in punto
si sensibile. Sozopetra fu arsa; gli abitanti furono mutilati o
ignominiosamente segnati da un marchio, e i vincitori rapirono sul
territorio de' contorni mille prigioniere. Era tra queste una matrona
della Casa di Abbas, la quale disperata imploro il soccorso di Motassem:
irritato questi dall'insulto de' Greci, credette del suo onore il farne
vendetta, e rispondere all'invito fattogli dalla sua parente. Sotto il
regno de' due fratelli maggiori, s'era ristretto il retaggio del piu
giovine all'Anatolia, all'Armenia, alla Georgia e alla Circassia, e
questa situazione sulle frontiere gli avea dato modo di esercitare i
suoi talenti militari, si che fra i titoli che il caso gli avea dati al
soprannome di _Ottonario_[530], formano senza dubbio il piu onorevole
quelle otto battaglie che guadagno, o almeno che fece contra i nemici
del Corano. In questa contesa personale, le soldatesche dell'Irak, della
Soria e dell'Egitto, levarono le lor reclute dalle tribu dell'Arabia e
dalle masnade turche: numerosa dovette esser la sua cavalleria, benche
convenga dibattere un poco dai cento trentamila cavalli che gli danno
gli storici; e le spese dell'armamento sono state valutate di quattro
milioni sterlini, ossia centomila libbre d'oro. Si ragunarono i Saracini
a Tarso, e in tre divisioni presero la strada maestra di Costantinopoli.
Motassem comandava la battaglia: la vanguardia era guidata da Abbas suo
figlio, il quale, nelle prime sue prove militari, poteva trionfare con
piu gloria o perdere con meno vergogna, ed il Califfo avea risoluto di
vendicare con pari ingiuria l'ingiuria ricevuta. Il padre di Teofilo era
nato in Amorio[531] di Frigia, citta gia cuna della casa imperiale,
segnalata pei suoi privilegi e monumenti, e, qualunque fosse l'opinion
del popolo, non meno preziosa di Costantinopoli agli occhi del sovrano e
della Corte. Fu scolpito il nome d'_Amorio_ sugli scudi de' Saracini, ed
i tre eserciti si riunirono sotto le mura di quella citta proscritta.
Era stato avviso dei consiglieri piu saggi di votar la Piazza, di
sgombrarla d'abitanti, e di abbandonarne gli edificii alla vana furia
dei Barbari. S'appiglio l'imperatore al piu generoso partito di
sostenere un assedio, e di dare una battaglia per difendere la patria
de' suoi antenati. Quando gli eserciti si avvicinarono, parve che la
fronte della linea musulmana fosse la piu abbondante di picche, e di
chiaverine: ma dall'una e dall'altra parte, non fu per le milizie
nazionali glorioso l'esito della pugna. Gli Arabi furono sbaragliati, ma
dalle spade di trentamila Persiani che aveano ottenuto servigio e
domicilio nell'impero Greco. Furono respinti e sconfitti i Greci, ma
dalle freccie della cavalleria turca; e se una pioggia caduta la sera
non avesse bagnate e allentate le corde degli archi, a stento avrebbe
potuto l'imperatore salvarsi con piccol drappello di cristiani.
L'esercito debellato si fermo in Dorilea, citta tre giornate lontana dal
campo di battaglia. Teofilo, facendo la rivista de' suoi palpitanti
squadroni, non ebbe che a scusare la propria fuga con quella dei
sudditi. Dopo questa pubblicita della sua debolezza, invano ebbe
speranza di preservare Amorio: rigetto con isdegno l'inesorabile Califfo
le sue preghiere e promesse; ne ritenne anche presso di se gli
ambasciatori perche fossero testimoni della sua vendetta, e poco manco
che non fossero spettatori della sua vergogna. Un governator fedele, una
guarnigione composta di veterani e d'un popolo disperato, sostennero per
cinquantacinque giorni i vigorosi assalti dei Musulmani, e sarebbero
stati astretti i Saracini a levar l'assedio, se un traditore non avesse
loro indicata la parte piu debole dei muri, che facilmente potea
conoscersi dalle figure d'un leone e d'un toro collocate in quel luogo.
Motassem compie in tutto il rigore il suo voto. Affaticato dalla strage
senza esserne sazio, ritorno al palazzo di Samara, che egli avea
fabbricato poco prima nei contorni di Bagdad, mentre lo _sfortunato_
Teofilo[532] implorava il tardo ed incerto soccorso del suo rivale,
l'imperatore dei Franchi. Intanto all'assedio d'Amorio avean perduta la
vita settantamila Musulmani, ed erano stati vendicati coll'eccidio di
trentamila cristiani, e colle crudelta praticate verso un egual numero
di prigionieri, che furono trattati come i malfattori piu atroci.
Qualche volta la necessita obbligo le due fazioni ad acconsentire al
cambio e al riscatto dei prigionieri[533]: ma in questa lotta nazionale
e religiosa dei due imperi, era senza fiducia la pace e senza dar
quartiere la guerra: di rado se lo accordava sul campo di battaglia, e
quelli che scampavano dalla morte o erano riservati ad una schiavitu
perpetua, ovvero ad orribili torture, ed un imperatore cattolico
racconta giovialmente il supplicio dei Saracini di Creta, che furono
scorticati vivi o tuffati in caldaie d'olio bollente[534]. Avea Motassem
per un puntiglio d'onore sagrificata una florida citta, dugentomila
uomini, e molti milioni. Lo stesso Califfo smonto da cavallo, e imbratto
la veste per dar soccorso a un vecchio decrepito, che era caduto
coll'asino in una fossa limacciosa. A quale di queste due azioni avra
egli con piu piacere pensato quando fu chiamato dall'angelo della
morte[535]?

[A. D. 841-870]

Con Motassem, l'ottavo degli Abbassidi, scomparve la gloria della sua
famiglia e della nazione. Quando i vincitori arabi furono dispersi per
l'oriente, quando si furono mischiati colle milizie servili della
Persia, della Soria e dell'Egitto, vennero perdendo l'energia e le
bellicose virtu del deserto. Il coraggio dei paesi meridionali e una
produzione artificiale della disciplina e del pregiudizio. Era scemata
l'attivita del fanatismo, e le soldatesche del Califfo, divenute
mercenarie, si reclutarono nel settentrione, ove si trova il valor
naturale, produzion vigorosa e spontanea di quei climi. Si prendeano in
guerra, o si compravano i Turchi[536] viventi al di la dell'Oxo e
dell'Iaxarte, gioventu robusta, che si educava nell'arte della guerra e
nella fede musulmana. Questi Turchi, divenuti le guardie del Califfo,
circondavano il trono del loro benefattore, e non ando guari che i loro
Capi usurparono l'impero del palazzo e delle province. Fu Motassem il
primo che desse questo esempio pericoloso chiamando piu di cinquantamila
Turchi nella capitale, i quali colla eccessiva licenza suscitarono, e si
tirarono addosso l'odio pubblico; e dalle contese dei soldati e del
popolo fu obbligato il Califfo a lasciare Bagdad, e a trasportare la sua
residenza ed il campo de' suoi barbari favoriti a Sumara, sul Tigri,
circa dodici leghe superiormente alla citta di Pace[537]. Motawakkel,
suo figlio, fu sospettoso e crudele tiranno. Detestato dai sudditi
ricorse alla fedelta delle guardie turche; questi stranieri ambiziosi,
sbigottiti dal vedersi odiati, si lasciarono agevolmente sedurre dai
vantaggi che lor promettea una rivoluzione. Per le istigazioni di suo
figlio, o per la lor brama di dare a lui la corona, si gettarono all'ora
della cena nell'appartamento del Califfo, e lo tagliarono in sette pezzi
con quelle spade che aveano da lui ricevuto per difendergli la vita ed
il trono. Moatanser, su quel trono ancora rosseggiante del sangue
paterno, fu portato in trionfo; ma nei sei mesi di regno, non provo che
le angosce d'una coscienza colpevole. Se, come si dice, egli pianse alla
vista di una vecchia tappezzeria che raffigurava il delitto e il castigo
del figlio di Cosroe; se il pentimento, e il rimorso gli abbreviaron di
fatto la vita, ci sara lecito sentire un po' di compassione per un
parricida, che nel punto della morte esclamava d'aver perduto la
felicita di questo Mondo e dell'altro. Dopo quest'atto di tradimento, i
mercenari stranieri diedero a lor grado e ritolsero l'abito e il bastone
di Maometto, che tuttavia erano gli emblemi del reame; e in quattr'anni
crearono, deposero e assassinarono tre Califfi. Ogni volta che eran
dominati da timore, da rabbia, da cupidigia, i Turchi afferravano il
Califfo pei piedi, e dopo averlo strascinato fuor del palagio lo
esponevano nudo al sole ardente, lo battevano con mazze di ferro, e lo
forzavano a comprare colla abdicazione qualche momento di ritardo per un
destino inevitabile[538]. Infine si calmo questa tempesta, o veramente
prese un altro corso: tornarono gli Abbassidi a Bagdad che offeriva loro
un soggiorno meno procelloso: da una mano piu ferma e piu abile fu
repressa l'insolenza del Turchi, e queste milizie tremende colle guerre
estere furon divise o distrutte. Ma le nazioni dell'oriente s'erano
avvezzate a mettersi sotto i piedi i successori del Profeta, e solo col
menomarne la forza, e rallentandone la disciplina, poterono i Califfi
ottenere nell'interno dei loro Stati la pace. Son tanto uniformi i
funesti effetti del dispotismo popolare, che mi par di ripetere qui la
storia delle guardie pretoriane[539].

[A. D. 890-951]

Mentre gli affari, i piaceri e le cognizioni in quel tempo spegneano il
fanatismo, serbavasi tutto intero il suo fuoco in un piccol numero
d'eletti che voleano regnare in questo Mondo o nell'altro. Invano
l'appostolo della Mecca avea ripetuto mille e mille volte che egli
l'ultimo sarebbe dei Profeti. L'ambizione, o, se e lecito profanare
questa parola, la ragione del fanatismo potea sperare che dopo le
missioni successive d'Adamo, di Noe, d'Abramo, di Mose, di Gesu, e di
Maometto avrebbe lo stesso Dio nella pienezza dei tempi rivelata una
legge sempre piu perfetta e piu durevole. L'anno 277 dell'Egira, un
predicatore Arabo, per nome Carmath, prese nei dintorni di Cufa i titoli
pomposi ed inintelligibili di _Guida_, di _Direttore_, di
_Dimostrazione_, di _Verbo_, di _Spirito Santo_, di _Cammello_, di
_Araldo del Messia_ che avea conversato con lui, come egli dicea, sotto
la forma umana, e finalmente di _Rappresentante di Maometto_, figlio di
_Ali_, di _Rappresentante di S. Gio. Battista_, e dell'_Angelo
Gabriele_. Pubblico un volume mistico, in cui diede ai precetti del
Corano un senso men materiale. Rilasso le leggi sulle abluzioni, sul
digiuno, e sul pellegrinaggio; permise l'uso del vino e dei cibi
vietati, e per mantenere il fervore ne' suoi discepoli, impose ad essi
l'obbligo di orare cinquanta volte al giorno. L'ozio e l'effervescenza
della ciurmaglia rustica, che si fece ligia al nuovo Profeta, chiamarono
l'attenzione dei magistrati di Cufa: ma con una timida persecuzione
accrebbero i progressi della Setta, e il nome poi di Carmath fu anche
piu venerato quando ebbe lasciato il Mondo. I suoi dodici appostoli si
dispersero fra i Beduini, «razza d'uomini, dice Abulfeda, spoglia di
ragione come di religione»; e la loro fama gia minacciava all'Arabia una
rivoluzione novella. Erano i Carmatii ben disposti a ribellarsi, poiche
non riconoscevano i titoli della casa d'Abbas, e avevano in
abbominazione la pompa mondana dei Califfi di Bagdad. Erano suscettivi
di disciplina, avendo giurato una cieca ed assoluta sommessione al loro
Iman, che dalla voce di Dio e da quella del popolo era chiamato al
ministero profetico. Invece delle decime statuite dalla legge, chiese ad
essi il quinto delle proprieta e del bottino: le azioni piu criminose
non erano che il tipo della disobbedienza, e il giuramento del segreto
univa i ribelli e li toglieva alle ricerche. Dopo una sanguinosa
battaglia, si insignorirono della provincia di Bahrein lungo il golfo
Persico; le tribu d'una vasta estension del deserto furono sottomesse
allo scettro, o piuttosto alla spada di Abu-Said; e di Abu-Taher suo
figlio; e questi Imani ribelli poterono mettere in campo cento settemila
fanatici. Furono sbigottiti i mercenari del Califfo alla giunta d'un
nemico che non chiedeva, e non dava quartiere; la diversita di forza e
di pazienza, che si osservava nei due eserciti, prova il cangiamento
portato nel carattere degli Arabi da tre secoli di prosperita. Tai
soldatesche erano in tutti i combattimenti sconfitte; le citta di Racca
e di Baalbek, di Cufa e di Bassora furono prese e poste a sacco; regnava
la costernazione in Bagdad, e il Califfo stava tremante dietro le
cortine della sua reggia. Abu-Taher fece una scorreria al di la del
Tigri, e arrivo sino alle porte della capitale con soli cinquecento
cavalli. Avea Moctader ordinato che si spezzassero i ponti, e il Califfo
aspettava ad ogni istante la persona o la testa del ribelle. Il suo
Luogo-tenente, fosse timore o compassione, informo Abu-Taher del
pericolo, e gli raccomando di fuggire frettolosamente: «Il vostro
padrone, disse al messaggiero l'intrepido Carmatio, ha trentamila
soldati: ma nel suo esercito non conta tre uomini come questi». Poi
rivolto a tre de' suoi compagni, comando al primo che si immergesse un
pugnale nel seno, al secondo che si gettasse nel Tigri, e al terzo che
si lanciasse in un precipizio. Essi ubbidirono senza dolersi: «Narrate
quel che avete veduto, soggiunse l'Imano; prima della notte il vostro
generale sara incatenato in mezzo ai miei cani». Avanti la notte appunto
fu sorpreso il campo ed eseguita la minaccia. Le rapine dei Carmatii
erano santificate dalla avversione che avevano al culto della Mecca;
spogliarono una carovana di pellegrini, e ventimila Musulmani devoti
furono lasciati perire di fame e di sete tra le sabbie ardenti del
deserto. Un altr'anno, permisero che i pellegrini continuassero il lor
viaggio senza interruzione; ma in tempo delle solennita che celebrava la
pieta dei fedeli, Abu-Taher prese d'assalto la citta santa, e, calpesto
le cose piu rispettabili della fede de' Musulmani. I suoi soldati
passarono a fil di spada cinquantamila cittadini e forestieri,
profanarono il recinto del tempio, seppellendo cola tremila cadaveri; il
pozzo di Zemzem fu empiuto di sangue; fu levata la grondaia d'oro; si
divisero gli empi Settari il velo della Caaba, e portarono in trionfo
alla lor capitale la pietra nera, primo monumento della nazione. Dopo
tanti sacrilegii e tante atrocita, continuarono ad infestare le
frontiere dell'Irak, della Soria, e dell'Egitto; ma il principio vitale
del fanatismo s'era inaridito alla radice. Per iscrupolo o per
cupidigia, riapersero la strada della Mecca ai pellegrini, restituirono
la pietra nera della Caaba; ne giova indicare quali fazioni li divisero
o quall'armi li distrussero. La setta dei Carmatii puo considerarsi come
la seconda delle cagioni visibili che contribuirono alla decadenza e
alla caduta dell'impero de' Califfi[540].

[A. D. 800-936]

Il peso e l'ambizione dell'impero medesimo furon la terza cagione della
sua rovina, e quella che si comprende alla prima occhiata. Si vantava il
Califfo Almamor di reggere con piu facilita l'oriente e l'occidente, che
di ben condurre i pezzi d'uno scacchiere di due piedi quadrati[541]; ma
mi do a credere che nell'uno e nell'altro di questi giuochi commettesse
gravissimi falli, e osservo che nelle province lontane era gia scaduta
l'autorita del primo e del piu potente degli Abbassidi. L'uniformita dei
modi che impiega il dispotismo, veste di tutta la dignita del principe
ogni rappresentante nel suo ufficio; la divisione e la bilancia dei
poteri dovettero rammentare la consuetudine dell'ubbidienza, e dar
ardimento ai sudditi, che sino a quel punto erano passivi nella
sommessione, a ricercar l'origine e i doveri del governo civile. Rare
volte chi e nato nella porpora e degno del trono: ma l'esaltazione d'un
semplice cittadino, talora anche d'un paesano o di uno schiavo, ispira
generalmente una grande opinione del suo coraggio e della sua abilita.
Il vice-re d'una provincia lontana s'ingegna d'appropiarsi il deposito
precario alla sua cura affidato, e di trasmetterlo ai suoi discendenti;
amano i popoli di vedere in mezzo a loro il sovrano; e i tesori e gli
eserciti, di cui egli dispone, divengono l'oggetto ad un tempo e
l'istrumento delle sue mire ambiziose. Finche i Luogo-tenenti del
Califfo stettero contenti al titolo di vice-re, finche credettero dover
implorare per se o pei figli la rinnovazion dei poteri che avean
ricevuto dall'imperatore, finche sulle monete e nelle preghiere
pubbliche conservarono il nome e i titoli di comandanti dei fedeli, si
conobbe appena aver l'autorita cangiato di mano. Ma nel lungo esercizio
d'un potere ereditario, pigliarono il fasto e le attribuzioni di
regnanti: la pace o la guerra, i premi o i castighi non dipendevano che
dalla lor volonta, e non si impiegavano le rendite del governo fuorche
in servigio del paese, o a sostener la magnificenza del governatore;
invece di contribuzioni effettive in uomini ed in danaro, i successori
del Profeta ricevettero come un attestato di sommissione, buono
solamente a lusingare il loro orgoglio, un elefante, uno stormo di
falconi, una serie di tappezzerie di seta o poche libbre di muschio e
d'ambra[542].

Dopo che la Spagna si levo di dosso il giogo temporale e spirituale
degli Abbassidi, si videro comparire nella provincia d'Affrica i primi
sintomi della disobbedienza. Ibrahim, figlio di Aglab, Luogo-tenente del
vigile e severo Haroun, lego il suo nome e il potere alla dinastia degli
_Aglabiti_. O per indolenza o per politica dissimularono i Califfi
l'oltraggio e il danno, e si contentarono ad usare il veleno contro il
Capo della casa degli _Edrisiti_[543], che fondo il regno e la citta di
Fez sulle rive del mare occidentale[544].

[A. D. 872-902]

In oriente, la prima dinastia fu quella del _Thaeriti_[545] discendenti
del prode Taher, che nelle guerre civili dei figli di Haroun avea con
troppo zelo e fortuna servito la causa d'Almamon, di tutti il piu
giovine. Fu mandato in onorevole esiglio a comandare sulle rive
dell'Oxo, e l'indipendenza de' suoi successori, che governarono da
padroni il Korasan sino alla quarta generazione, fu palliata dalla
modestia delle loro azioni, dalla prosperita dei sudditi e dalla
sicurezza in cui seppero mantener la frontiera. Rimasero soppiantati da
un di quegli avventurieri tanto comuni negli annali dell'oriente, che
aveva abbandonato la professione di calderaio, da cui viene il nome di
_Suffaridi_, pel mestiere di ladro. Chiamavasi Giacobbe, ed era figlio
di Leith; s'introdusse la notte nell'erario del principe di Sistan: ma
avendo urtato in un pezzo di sale, che lo fece cadere, se lo accosto
imprudentemente alla lingua per sapere che fosse. Il sale fra gli
orientali e simbolo d'ospitalita, e quindi il pio ladro subitamente si
ritiro senza prender nulla e senza far guasto. Scopertasi questa azione,
tanto onorevole per Giacobbe, ne merito egli il perdono e la fiducia del
principe. Fu comandante da principio dell'esercito del suo benefattore,
e combatte poscia per se; soggiogo la Persia, e minaccio la sede degli
Abbassidi. Marciava verso Bagdad quando fu arrestato dalla febbre.
L'ambasciator del Califfo chiese udienza: Giacobbe lo chiamo al
capezzale del letto; aveva vicino sopra una tavola una scimitarra nuda,
una crosta di pane nero, ed un mazzo d'agli. «Se muoio, diss'egli, il
vostro padrone non avra piu timore; se vivo, questo ferro decidera la
nostra lite; se son vinto, ripigliero senza pena la vita frugale della
mia gioventu.» Dall'altezza a cui s'era elevato non potea la caduta
essere si tranquilla; la sua morte, venuta a tempo, assicuro col suo
riposo quello pur del Califfo, che con immense concessioni ottenne che
suo fratello Amrou tornasse nei palagi di Shiraz e d'Ispahan. Eran
troppo deboli gli Abbassidi per combattere, e troppo orgogliosi per
perdonare; chiamarono in aiuto la potente dinastia de' Samanidi, i quali
passarono l'Oxo con diecimila cavalieri tanto poveri che avean le staffe
di legno, e tanto prodi che sconfissero l'esercito dei Suffaridi, otto
volte piu numeroso del loro. Amrou, fatto prigioniero, fu mandato in
catene alla Corte di Bagdad, donativo aggradevole; ed essendosi
contentato il vincitore alla possessione ereditaria della Transoxiana e
del Corasan, tornarono per qualche tempo i regni di Persia al dominio
dei Califfi. Due volte le province della Soria e dell'Egitto furono
smembrate per opera di schiavi turchi della razza di Toulun e di quella
d'Ikside[546]. Questi Barbari, che abbracciata aveano la religione ed i
costumi de' Musulmani, si sollevarono dalle fazioni sanguinose del
palagio al governo d'una provincia, poi ad una autorita independente.
Rendettero celebri e formidabili tra i contemporanei i loro nomi; ma i
fondatori di queste due potenti dinastie confessarono, sia coi detti,
sia coi fatti, la vanita dell'umana ambizione. Nel punto di mandar
l'ultimo sospiro, il primo imploro la misericordia di Dio verso un
peccatore, che non avea conosciuto i limiti del proprio potere; il
secondo, circondato da quattrocentomila soldati e da ottomila schiavi,
celava agli occhi di tutti la camera ove procurava di dormire. Furono
allevati i loro figli nei vizii dei re, e gli Abbassidi ricuperarono la
Soria e l'Egitto che possedettero ancora trent'anni. Nel declinare del
loro impero, i principi Arabi della tribu di _Hamadan_ si insignorirono
della Mesopotamia e delle rilevanti citta di Mosul e d'Aleppo. Indarno i
poeti della Corte degli _Hamadaniti_ ripeteano, senza arrossire, aver la
natura formato il loro viso sul modello della bellezza, la lingua per
l'eloquenza e le mani per la liberalita e pel valore; nella storia del
loro innalzamento e del lor regno, non troviamo che una serie di
perfidie, di assassinii e di parricidii. In que' medesimi giorni funesti
agli Abbassidi surse la dinastia de' _Bowidi_ ad usurpare nuovamente il
reame di Persia. Tal rivoluzione fu fatta dalla spada dei tre fratelli,
i quali sotto diversi nomi si intitolavano sostegni e colonne dello
Stato, e che dal mar Caspio all'oceano non vollero altri tiranni fuor di
se stessi. Sotto il lor dominio ripresero vita la lingua e gli ingegni
persiani, e trecentoquattro anni dopo la morte di Maometto perdettero
gli Arabi lo scettro dell'oriente.

[A. D. 936]

Rahdi, il ventesimo degli Abbassidi e il trentesimonono dei successori
di Maometto, fu l'ultimo che merito il titolo di comandante de'
fedeli[547], l'ultimo (dice Abulfeda) che abbia parlato al popolo e
conversato coi dotti, l'ultimo che nelle spese della casa spiegasse la
ricchezza e la magnificenza degli antichi Califfi. Dopo lui, i padroni
dell'oriente furono ridotti alla piu abbietta miseria, ed esposti agli
oltraggi ed ai colpi riservati agli schiavi. Per la sedizione delle
province si ristrinse il loro dominio al recinto di Bagdad; ma questa
capitale racchiudeva sempre una moltitudine innumerevole di sudditi
superbi della passata fortuna, mal contanti dello stato in cui erano
allora ed aggravati dalle esazioni d'un fisco, per l'innanzi arricchito
delle spoglie o dei tributi della nazione. Nel loro ozio erano occupati
dalle fazioni e dalla controversia. I rigidi Settari di _Hanbal_[548],
sotto la maschera della pieta, vollero privarli dei piaceri della vita
domestica; penetrarono a forza nelle case dei plebei e dei principi,
rovesciarono i vasi di vino che trovarono, batterono i musici e ne
ruppero gli strumenti, e con infami sospetti disonorarono tutti coloro
che vivevano con gioventu di bell'aspetto. Di due persone unite nella
professione medesima, una, generalmente, era per Ali, l'altra contro; e
finalmente furono scossi gli Abbassidi dalle grida dei Settari che ne
contestavano i titoli e maledivano i fondatori di quella dinastia. Solo
potea la forza militare reprimere una plebe turbolenta; ma chi poteva
sbramare la cupidita dei mercenari, o mantenerli nella disciplina? Gli
Affricani e i Turchi, commessi alla guardia del Califfo, vennero
scambievolmente alle mani, e gli Emiri d'Omra[549] imprigionarono o
deposero il loro sovrano e profanarono la moschea e l'harem. Se i
Califfi si riparavano nel campo, o alla Corte d'un principe vicino, non
era che un cangiare di servitu; finalmente la disperazione li trasse a
chiamare i Bowidi, soldani della Persia, le cui armi invincibili
attutirono le fazioni di Bagdad. Moezaldowlat, secondo dei tre fratelli
Bowidi, s'arrogo il poter civile e militare, e volle ben generosamente
assegnare sessantamila lire sterline per le spese private del comandante
dei fedeli. Ma quaranta giorni dopo la rivoluzione, in un'udienza data
agli ambasciatori del Chorasan e sotto gli occhi d'una moltitudine
sbigottita, i Dilemiti, per ordine del principe straniero, svelsero il
Califfo dal trono, e lo strascinarono in un carcere. Gli saccheggiarono
il palazzo, gli cavarono gli occhi, e tanta fu l'ambizion degli
Abbassidi che non dubitarono d'aspirare ancora ad una corona si
pericolosa e avvilita. I voluttuosi Califfi ritrovarono nella scuola
dell'avversita le virtu austere e frugali dei primi tempi della lor
religione. Spogliati dell'armatura e del vestimento di seta digiunavano,
pregavano, studiavano il Corano e la tradizion dei Sonniti, adempievano
con zelo, e da uomini istruiti, gli uffici della lor dignita
ecclesiastica. Sempre in essi erano rispettati dalle nazioni i
successori dell'appostolo, gli oracoli della legge o della coscienza dei
fedeli; qualche volta dalla debolezza e dalle discordie dei lor tiranni
fu renduta a loro la sovranita di Bagdad, ma era cresciuta la lor
disgrazia col trionfo dei Fattimiti, veri o falsi discendenti di Ali.
Questi rivali fortunati, venuti dalla estremita dell'Affrica, aveano
annientata in Egitto e in Soria l'autorita spirituale e temporale degli
Abbassidi, ed il monarca del Nilo insultava l'umil pontefice delle rive
del Tigri.

[A. D. 960]

Mentre crollava l'impero dei Califfi, nel secolo che scorse dopo la
guerra di Teofilo e di Motassem, le ostilita delle due nazioni si
ridussero a qualche scorreria per terra e per mare, promosse dalla
vicinanza e da un odio irreconciliabile; ma le convulsioni che agitarono
l'Oriente destarono i Greci dal letargo offerendo speranze di vittoria e
di vendetta. L'impero di Bisanzio, dopo l'esaltazione della razza di
Basilio, era stato in pace senza perdere la sua dignita, mentre poteva
colla totalita delle sue forze assalire alcuni piccoli Emir, i cui Stati
erano ad un tempo investiti, o minacciati in un'altra parte da altri
Musulmani. I sudditi di Niceforo Foca, principe tanto rinomato in guerra
quanto abbominato dal popolo, gli diedero fra le acclamazioni i titoli
enfatici di Stella del mattino, e di Morte de' Saracini[550]. Nella sua
carica di gran famigliare o di general dell'oriente, soggiogo l'isola di
Creta, distrusse quella tana di pirati che da si lungo tempo impunemente
insultava la maesta dell'impero[551], e ci mostra i suoi talenti in
questa impresa che avea cosi sovente costato ai Greci danno e vergogna.
Fece sbarcare le sue genti coll'aiuto di ponti solidi e uniti, che dalle
sue navi gettava sulla costa. Questo sbarco dissemino lo spavento fra i
Saracini. Sette mesi duro l'assedio di Candia: i Cretesi si difesero con
un coraggio disperato, animati dai frequenti soccorsi che ricevevano dai
lor fratelli d'Affrica e di Spagna; e quando ebbe l'esercito dei Greci
superate le mura e la doppia fossa, si batterono ancora nelle strade e
nelle case. Presa la capitale, fu soggiogata l'isola intera, ed i vinti,
senza opporsi, ricevettero il battesimo offerto dal vincitore[552]. Si
diede a Costantinopoli lo spettacolo d'un trionfo: applaudi la capitale
a questa cerimonia da gran tempo dimenticata, e il diadema imperiale
divenne l'unico guiderdone acconcio a pagare i servigi, o a satisfare
l'ambizion di Niceforo.

[A. D. 963-975]

Dopo la morte di Romano il giovane, quarto discendente di Basilio in
linea retta, Teofania sua vedova sposo successivamente i due eroi del
suo secolo, Niceforo Foca e Giovanni Zimisce, assassino di quello.
Regnarono come tutori e colleghi dei figli, che erano in minore eta, e i
dodici anni che comandarono l'esercito dei Greci son l'epoca piu bella
degli annali di Bisanzio. I sudditi e gli alleati che menarono alla
guerra, erano, almeno nell'opinion del nemico, dugentomila uomini,
trentamila dei quali erano armati di corazze[553]; quattromila muli
seguivano i lor passi, e un muro di picche di ferro difendeva il campo
che poneano ogni notte. In una lunga serie di sanguinosi ma indecisivi
combattimenti, non puo scorgere lo storico che una anticipazione di
quelle leggi distruttive, che avrebbe adempiute alcuni anni piu tardi il
corso ordinario della natura; seguiro dunque in poche parole le
conquiste dei due imperatori, dai colli della Cappadocia sino al deserto
di Bagdad. Gli assedi di Mopsoesto e di Tarso in Cilicia esercitarono
sul principio l'abilita e la perseveranza dei lor soldati, a cui senza
tema di errare daro qui il nome di Romani. Dugentomila Musulmani erano
predestinati a trovar la morte o la schiavitu[554] nella citta di
Mopsoesto, divisa in due parti dalla riviera di Saro. Pare si numerosa
questa popolazione, che dee supporsi comprendesse almeno quella dei
distretti dependenti da Mopsoesto. Questa citta fu presa d'assalto; ma
Tarso fu lentamente vinta dalla fame. Come tosto i Saracini si furono
arresi all'onorevole capitolazione offerta, ebbero il dolore di scorgere
da lungi le navi dell'Egitto che venivano inutilmente a soccorrerli.
Furono rimandati con un salvo condotto alle frontiere della Soria;
aveano vissuto in pace gli antichi cristiani sotto il loro dominio, e il
vuoto lasciato dalla lor partenza fu presto riempiuto da una nuova
colonia: ma la moschea fu cangiata in una scuderia, fu data alle fiamme
la cattedra dei dottori dell'Islamismo, e si riservo all'imperatore un
gran numero di croci ricche d'oro e di gemme, spoglie delle chiese
dell'Asia, da cui pote essere egualmente soddisfatta o la sua pieta o la
sua avarizia; ed egli fece levare le porte di Mopsoesto e di Tarso
acciocche, incrostate nelle mura di Costantinopoli, servissero a
perpetuo monumento della sua vittoria. Dopo essersi impadroniti e
assicurati delle gole del monte Aman, si trasferirono piu volte i due
principi Romani nel centro della Soria: ma invece di investire
Antiochia, parve che l'umanita o la superstizion di Niceforo rispettasse
l'antica metropoli dell'oriente. Si contento a tirare una linea di
circonvallazione intorno alla Piazza, lascio un esercito sotto le mura,
e raccomando al suo Luogo-tenente d'aspettare con tranquillita il
ritorno della primavera; ma nel cuor dell'inverno, giovandosi d'una
notte oscura e piovosa, un ufficial subalterno con trecento soldati
s'accosto alle mura, vi adatto le scale, si impadroni di due torri, e
tenne fermo contro la folla dei nemici, che lo stringean d'ogni parte,
sino a tanto che il suo Capo si determino suo malgrado di secondarlo. Fu
messa subito a ruba e a sacco la citta con molta strage; indi vi si
rinnovo il regno di Cesare e di Gesu Cristo, e indarno centomila
Saracini degli eserciti di Soria e dei navili d'Affrica vennero a
logorarsi in vani sforzi sotto la Piazza. Obbediva la regia citta
d'Aleppo a Seifeddowlat, della dinastia di Hamadan, il quale oscuro la
sua gloria abbandonando precipitosamente il regno e la capitale. Nel
magnifico palazzo, che abitava fuor delle mura d'Aleppo, i Romani
trovarono giubilanti un arsenale ben provveduto, una scuderia di mille e
quattrocento muli e trecento sacchi d'oro e d'argento; ma le mura della
Piazza non cedettero ai loro arieti, e dovettero gli assedianti
accamparsi nella montagna di Iaushan, situata nelle vicinanze. Nella lor
ritirata si inviperirono le dissensioni, che s'erano accese tra gli
abitanti della citta e i mercenari, i quali abbandonarono le porte e i
baloardi, e mentre furiosamente si battevano nella piazza del mercato,
furono sopprapresi ed oppressi dal nemico comune. Furon passati a fil di
spada tutti gli uomini d'eta matura, e condotti prigionieri diecimila
giovani. Tanto considerevole fu il bottino, che non ebbero i vincitori
bastanti bestie da soma per trasportarlo; si arse quel che ne restava, e
dopo dieci giorni donati alla licenza e alla crapula, abbandonarono i
Romani questa citta deserta e inondata di sangue. Nelle loro incursioni
in Soria, ordinarono agli agricoltori che seminassero le terre,
acciocche nella prossima stagione vi trovasse l'esercito sussistenza.
Sottomisero piu di cento citta, e per espiare i sacrilegii commessi dai
discepoli di Maometto, si diedero alle fiamme piu di diciotto pulpiti
delle primarie moschee. La lista dei loro conquisti ricorda per un
istante i nomi classici di Ieropoli, d'Apamea e di Emeso. L'imperator
Zimisce accampo nel paradiso di Damasco, ed accetto il riscatto d'un
popolo sottomesso: questo torrente non fu arrestato che dalla
inespugnabile Fortezza di Tripoli, sulla costa di Fenicia. Dopo il regno
di Eraclio, appena i Greci aveano veduto l'Eufrate sotto al monte Tauro;
Zimisce passo senza ostacolo questo fiume, e dee lo storico imitare la
prontezza con cui sottomise le gia famose citta di Samosata, d'Edessa,
di Martiropoli, d'Amida[555] e di Nisibi, antico limite dell'impero nei
contorni del Tigri. Era fomentato il suo ardore sempre piu dalla smania
di insignorirsi dei tesori ancora intatti d'Ecbatana[556], nome
notissimo e sotto il quale uno storico di Bisanzio ha nascosta la
capitale degli Abbassidi. La costernazione dei fuggiaschi avea di gia
sparso cola il terror del suo nome: ma l'avarizia e la prodigalita dei
tiranni di Bagdad ne avea gia dissipate le immaginarie ricchezze. Dalle
preghiere del popolo, e dalle premure imperiose del Luogo-tenente dei
Bowidi era sollecitato il Califfo a provedere alla difesa della citta.
Rispose lo sciagurato Mothi essere stato spogliato dell'armi, delle
rendite e delle province, e d'essere preparato e presto ad abdicare una
dignita che non potea sostenere. L'Emir fu inesorabile: si vendettero i
mobili del palazzo, e la misera somma ricavatane di quarantamila pezze
d'oro, fu immediatamente spesa in capricci di lusso; ma la ritirata dei
Greci libero Bagdad da ogni inquietudine; la sete e la fame stavano alla
guardia del deserto della Mesopotamia, e quindi l'imperatore, sazio di
gloria e carico delle spoglie dell'oriente, fece ritorno a
Costantinopoli, ove nella cerimonia del suo trionfo mise in pompa gran
quantita di stoffe di seta, di vasi d'aromi, e trecento miriadi d'oro e
d'argento. Questa procella frattanto non aveva che umiliato la testa
delle Potenze dell'oriente, senza distruggerle. Partiti i Greci,
rivennero i principi fuggitivi alle lor capitali; i sudditi ritrattarono
i giuramenti carpiti dalla forza, purificarono di bel nuovo i Musulmani
i lor templi, e rovesciarono gli idoli dei santi e de' martiri della
religion cristiana; i Nestoriani e i Giacobiti vollero piuttosto
ubbidire ai Saracini che a un principe ortodosso, ne i Melchiti erano
abbastanza forti o coraggiosi per difender la chiesa e lo Stato. Di quei
vasti conquisti, Antiochia, le citta di Cilicia, e l'isola di Cipro
furono le sole che restassero in modo utile e permanente all'impero
Romano[557]. {412}

NOTE:

[437] Teofane ascrive i sette anni dell'assedio di Costantinopoli
all'anno 673 dell'Era cristiana (primo settembre 665 dell'Era
Alessandrina), e la pace dei Saracini _quattro_ anni dopo;
contraddizione manifesta che il Petavio, il Goar e il Pagi (_Critica_,
t. IV, p. 63, 64) si sono ingegnati di togliere. Fra gli Arabi, Elmacin
registra l'assedio di Costantinopoli all'anno 52 dell'Egira (A. D. 672,
8 gennaio), e Abulfeda, i calcoli del quale sono a mio giudizio piu
esatti e piu credibile l'asserzione, nell'anno 48 (A. D. 668, 20
febbraio).

[438] _V._ sul primo assedio di Costantinopoli Niceforo (_Breviar._, p.
21, 22), Teofane (_Chronograph._, p. 294), Cedreno (_Compend_., p 437),
Zonara (_Hist._, t. II, l. XII, p. 89), Elmacin (_Hist. Saracen._, pag.
56, 57), Abulfeda (_Annal. Moslem._, p. 107, 108, _vers._ Reiske),
d'Herbelot (_Biblioth. orient._, _Constantinah_), Ockley (_Hist. of the
Saracens_, v. II, p. 127, 128).

[439] Si trovera lo stato e la difesa dei Dardanelli nelle _Memorie del
Barone di Tott_ (tom. III, pag 39-97), che era stato inviato per
fortificarli contro i Russi. Mi sarei aspettato da un attore de'
principali qualche piu esatta particolarita: ma pare che egli scriva piu
per dilettare che per istruire i lettori. Forseche quando s'accostarono
gli Arabi, il ministro di Costantino, come quello di Mustafa, non fosse
distratto a trovare due canarini che cantassero precisamente la stessa
nota.

[440] Demetrio Cantemiro, _Hist. de l'empire ottom._, p. 105, 106;
Ricaut, _Etat de l'empire ottom._, p. 10, 11; _Voyages de Thevenot_,
part. I, p. 189. I cristiani supponendo che dai Musulmani si confonda
frequentemente il martire Abu-Ayub col patriarca Giob, invece di provare
l'ignoranza de' Turchi danno a divedere la propria.

[441] Teofane, quantunque Greco, e degno di fede per questi tributi
(_Chronogr._, p, 295, 296, 300, 301) che sono, con qualche divario,
raffermati dall'istoria araba di Abulfaragio (_Dynast._, p. 128, _ver._
del Pocock).

[442] La critica di Teofane e giusta ed espressa energicamente, ???
??µ????? ?????????? ????????????.... ???????? ???? ???????? ? ??µ????
??? ??? ???ß?? µ???? ??? ???, _mutilando la dinastia ottomana.... la
Romania ebbe a sostenere ogni sorta di mali sotto gli Arabi sino a
questi giorni_ (_Chronog._ p. 302, 303). La serie di quegli avvenimenti
si puo raccogliere dagli annali di Teofane, e dal compendio
del Patriarca Niceforo, p. 22, 24.

[443] Queste rivoluzioni sono scritte in uno stile chiaro e schietto nel
secondo volume dell'istoria dei Saracini composta da Ockley (p.
233-370). Non solo dagli autori stampati, ma dai manoscritti arabi
d'Oxford ha tratto molti materiali; avrebbe potuto cercare la entro
molto di piu se fosse stato rinchiuso nella biblioteca Bodleiana, invece
d'essere nella prigion della citta, destino troppo indegno d'un tal uomo
e del suo paese.

[444] Elmacin, che pone il conio delle monete arabe (A. E. 76, A. D.
695) cinque o sei anni piu tardi che gli storici greci, ha confrontato
il peso del dinaro d'oro, del maggiore e del comune prezzo, colla dramma
o dirhem d'Egitto (p. 77), equivalente a circa due pennies 48 grani del
peso inglese (Hooper's _Inquiry into ancient measures_, p. 24-36), o a
circa otto scellini. Si puo conchiudere, attenendosi ad Elmacin e ai
medici arabi, che v'erano dinari anche del valore di due dirhem, e altri
che non valevano che un mezzo dirhem. La moneta d'argento era il dirhem
in peso e in valore; ma una bellissima, ancorche antica, coniata a Waset
(A. E. 88), e conservata nella biblioteca Bodleiana, e di quattro grani
inferiore al campione del Cairo (_V._ l'_Histoire universelle moderne_,
t. I, p. 548 della traduzione francese).

[445] ??? ??????? ????????? ???????? ???? ??µ?????? ??? ??????????
???????, ??????ß???? ???? ??????µ???????? ????? ??? ?????, ?????
???????? ?? ??????? ?????? µ?????, ? ?????, ? ?????? ? ???? ?µ??? ?
???? ?????????, _e proibi di scrivere in greco i registri pubblici
dei conti, ma d'indicarli in lettere arabe separatamente, poiche era
impossibile scrivere l'unita, la dualita, il terno, l'otto e mezzo, o
il tre in quella lingua._ (Teofane, _Chronograph._, p. 314). Questo
difetto, se v'era realmente, avra stimolato gli Arabi ad inventare, o
a pigliare in prestito un altro metodo.

[446] Secondo un nuovo sistema assai probabile, messo in campo dal
signor di Villoison (_Anecdota Graeca_, t. II, p. 152-157), le nostre
cifre non furono inventate ne dagli Indiani, ne dagli Arabi, ma erano
usate dagli aritmetici greci e latini molto prima del secolo di Boezio.
Quando sparvero le lettere dall'occidente, quelle cifre furono adoperate
dagli Arabi che traduceano i manoscritti originali, e i Latini le
usarono _di nuovo_ verso l'undecimo secolo.

[447] Secondo la divisione dei _Themi_ o province descritte da
Costantino Porfirogenito (_De thematibus_; t. I, pag. 9, 10),
l'_Obsequium_, denominazion latina dell'esercito o del palagio, era
nell'ordine pubblico il quarto. La metropoli era Nicea che stendea la
sua giurisdizione dall'Ellesponto ai paesi addiacienti della Bitinia e
della Frigia. (_V._ le carte che dal Delisle son poste avanti
l'_Imperium orientale_ del Banduri).

[448] Il Califfo avea mangiato due pannieri d'ova e di fichi, cui
divorava alternativamente, e avea finito il pasto con un composto di
midolla, e di zuccaro. In una delle sue peregrinazioni alla Mecca mangio
Solimano in una volta diciassette melegranate, un capretto, sei polli, e
gran quantita di uve di Tayef. Se la minuta del pranzo del sovrano
dell'Asia e veramente esatta, bisogna ammirarne piu l'appetito che il
lusso (Abulfeda, _Annal moslem._ p. 128).

[449] _V._ l'articolo di Omar Ben-Abdalaziz, nella _Bibliotheque
orientale_ (p. 689, 690); _praeferens_, dice Elmacin (p. 91),
_religionem suam rebus suis mundanis_. Era tanto ansioso di andare al
soggiorno della divinita che fu inteso una volta affermare, che non
vorrebbe nemmeno incomodarsi a bagnar di olio l'orecchio per guarire
dalla sua ultima malattia. Non avea che una camicia, e, in tempo che il
lusso s'era introdotto fra gli Arabi, non ispendeva piu di due dramme
all'anno (Abulfaragio, p. 131); _haud diu gavisus eo principe fuit orbis
Moslemus_ (Abulf., p. 127).

[450] Niceforo e Teofane convengono in dire che fu levato l'assedio di
Costantinopoli il 15 agosto (A. D. 718). Ma assicurando il primo, che e
il piu degno di fede, aver durato 13 mesi, si sara ingannato il secondo
asserendo, che comincio nell'anno precedente nello stesso giorno. Non
vedo che il Pagi abbia notata questa contraddizione.

[451] Sul secondo assedio di Costantinopoli ho seguito Niceforo (_Brev._
p. 33-36), Teofane (_Chronogr._ p. 324-334), Cedreno (_Compend._, p.
449-452), Zonara (t. II. p. 98-102) Elmacin (_Hist. Sarac._ p. 88),
Abulfeda (_Ann. moslem_, p. 126), e Abulfaragio (Dynast. p. 130), autore
arabo che appaga di piu i lettori.

[452] Carlo Dufrene Ducange, guida sicura ed istancabile pel medio evo e
per la storia di Bisanzio, ha trattato del fuoco greco in molti luoghi
de' suoi scritti, e non rimane speranza di spigolare molti fatti dopo di
lui. _V._ in particolare _Glossar. med. et infim. graecitat._, page
1275, sub voce ??? ????????? ????? _fuoco marino liquido_.
_Gloss. med. et infim. latin. ignis graecus_; _Observations_ sopra
Villehardouin, p. 305, 307; _Observations_ sopra Joinville, p. 71, 72.

[453] Teofane lo chiama ?????????? _architetto_ (p. 295);
Cedreno (p. 437) fa venire quell'artista da Eliopoli (dalle rovine
d'Eliopoli) in Egitto; e diffatti la chimica si studiava particolarmente
dagli Egiziani.

[454] Dietro una debole autorita, ma una verosimiglianza fortissima, si
suppone che la nafta, l'_oleum incendiarium_ della storia di Gerusalemme
(_Gest. Dei per francos_, pag. 1167), la fonte orientale di Giovanni di
Vitry (lib. III c. 84), entrasse nella composizione del fuoco greco.
Cinnamo (l. VI, p. 165) chiama il fuoco greco ??? ???????
_fuoco Medo_; e si sa esservi gran quantita di nafta tra il Tigri e il
mar Caspio. Plinio (_Hist. nat._, II, 109) dice che la nafta servi alla
vendetta di Medea, e secondo l'una o l'altra etimologia ?????? ?????? o
??????? _olio di Media o di Medea_ (Procopio _De bell. Gothic._, l. IV,
c. II) puo significare questo bitume liquido.

[455] _V._ sulle varie specie d'olio e di bitumi i _Saggi chimici_ (v.
V, saggio I) del dottor Watson (ora vescovo di Landaff). Questo libro
classico e di tutti quelli che conosco il piu atto a diffondere il gusto
e le cognizioni della chimica. Le idee men perfette che ne avevano gli
antichi si trovano in Strabone (_Geograf._ l. XVI, p. 1078), e in Plinio
(_Hist. nat._, II p. 108, 109); _huic_ (Naphtae) _magna cognatio est
ignium, transiliuntque protinus in eam undecunque visam_. Otter (t. I,
pag. 153-158), e quello tra i nostri viaggiatori che in questa materia
mi soddisfa di piu.

[456] Anna Comnena ha squarciato in parte questo velo. ??? ??? ??????,
??? ????? ????? ???????? ??????? ???????? ????????? ??????? ????????.
????? µ??? ????? ???ß?µ???? ?µß??????, ??? ????????? ????µ?? ???
?µ??????? ???? ??? ????????? ??ß?? ??? ??????? ????µ???. _Dalla
pece e da altri consimili alberi, sempre verdi, si raccoglie una stilla
non ardente. Questa pestata col zolfo si lancia nei tubi delle canne, e
si soffia colla bocca ed esce col fiato._ (Alexiad. l. XIII, pag. 383).
Altrove ella fa menzione della proprieta d'ardere ???? ?? ?????? ???
?? ??????? _nel piano e dalle bande_. Leone, al capo decimonono
della sua Tattica (_Opera Meursii_, t. VI, p. 843, ediz. del Lami,
Firenze 1745), parla della nuova invenzione del ??? µ??? ß?????? ???
?????? _fuoco con fragore e con fumo_. Queste sono testimonianze
originali e di persone d'alto affare.

[457] Costantino _Porfirogenito, De administratione imperii_, c. 13, p.
64, 65.

[458] _Histoire de saint Louis_, p. 39, _Parigi_, 1688; p. 44, Parigi,
dalla stamperia reale 1761. Per le osservazioni del Ducange e preziosa
la prima di queste edizioni, e la seconda per la purezza del testo del
Joinville. Il quale e l'unico autore che ne insegni come i Greci,
coll'aiuto d'una macchina che operava come la fionda, lanciavano il
fuoco greco dietro un dardo o una chiaverina.

[459] Sia vanita sia smania di contendere l'altrui fama la piu fondata,
si sono indotti alcuni moderni a fissare prima del quattordicesimo
secolo la scoperta della polvere da schioppo (V. sir William Temple,
Dutens ec.), e quella del fuoco greco prima del settimo secolo. (_V._ il
Sallustio del presidente de Brosses t. II, p. 381); ma le testimonianze
da essi citate, anteriori all'epoca a cui si assegnano queste scoperte,
sono di rado chiare e satisfacenti, e si puo dubitare di frode, e di
credulita negli scrittori successivi. Gli antichi negli assedii facevano
uso di combustibili che contenevano olio e zolfo, e il fuoco greco per
la qualita, e per gli effetti ha qualche somiglianza colla polvere da
schioppo. Intanto la prova piu difficile da eludere sull'antichita della
prima scoperta sta in un passo di Procopio (_De bell. goth._ l. IV, c.
11); e su quella della seconda in alcuni fatti della storia di Spagna al
tempo degli Arabi (A. D. 1249, 1312, 1332, _Bibl. arabico-hispana_, t.
II, p. 6, 7 e 8).

[460] Il monaco Bacone, quell'uomo straordinario, rivela due delle
sostanze che entrano nella polvere da schioppo il salnitro e il zolfo; e
nasconde la terza sotto una frase di gergo misterioso, quasi temesse la
conseguenza della sua scoperta (_Biographia britannica_, vol. I, p. 430,
quarta edizione).

[461] _V._ sull'invasion della Francia, e la sconfitta degli Arabi per
opera di Carlo Martello, l'_Historia Arabum_ (c. II, 12, 13, 14) di
Rodrigo Ximenes, arcivescovo di Toledo, che avea sotto gli occhi la
cronaca cristiana di Isidoro Pacense, e l'istoria dei Maomettani scritta
dal Novairi. I Musulmani tacciono o in poche parole fan cenno della loro
perdita: ma il signor Cardonne (t. I, pag. 129, 130, 131) ha fatto un
racconto _puro_ e genuino di quanto ha potuto attingere dalle opere di
Ibn-Halikan, di Hidjazi, e d'un anonimo. I testi delle cronache di
Francia e delle vite dei Santi stanno nella raccolta del Bouquet (t.
III) e negli annali del Pagi (t. III), il quale ha riordinata la
cronologia sulla quale gli annali del Baronio s'ingannano di sei anni.
Si scorge piu sagacita e spirito che verace erudizione negli articoli
_Abderamo e Manuza_ del dizionario del Bayle.

[462] Eginhart, _De vita Caroli magni_, c. 2, pag. 13-18, edizione di
Schmink, _Utrecht_, 1711. Qualche critico moderno accusa il ministro di
Carlo Magno d'aver esagerata la debolezza dei Merovingi; ma le sue
osservazioni generali sono esatte, e i lettori francesi godran sempre di
ripetere i bei versi del Leggio di Boileau.

[463] _Mamaccae_ sulla Oisa, tra Compiegne e Noyon, chiamato da Eginhart
_perparvi redditus villam_ (_vedi_ le Note della carta dell'antica
Francia nella raccolta di Don Bouquet). _Compendium_, o Compiegne, era
un palagio piu maestoso (Adriano Valois, _Notitia Galliarum_, p. 159); e
l'abate Galliani, quel si gioviale filosofo, pote dire con verita
(_Dialogues sur le commerce des blés_) che era la residenza dei re
cristianissimi e capellutissimi.

[464] Anche prima che fosse fondata questa colonia, A. U. C. 630
(Velleio Patercolo, I, 15) ai tempi di Polibio (_Hist._ t. III, pag.
263, ediz. di Gronov.). Era Narbona una citta celtica di primo ordine,
ed uno dei luoghi piu settentrionali del Mondo allora conosciuto
(d'Anville, _Notice de l'ancienne Gaule_, p. 473).

[465] _Non sempre i Santi fanno miracoli, e possono anche lasciare di
farne in causa propria._ (Nota di N. N.)

[466] Rodrigo Ximenes rimprovera ai Saracini di avere violato il
santuario di S. Martino di Tours. _Turonis civitatem, ecclesiam et
palatia vastatione et incendio simili diruit et consumpsit._ Il
continuator di Fredegario non rimprovera loro che l'intenzione: _ad
domum beatissimi Martini evertendam festinant; at Carolus_, etc.
L'annalista francese era piu tenero dell'onore del Santo.

[467] _Non sembra potersi negare, che, se gli Arabi avessero continuato
ed assodato le loro conquiste fatte in Francia nel principio dell'ottavo
secolo, non s'insegnerebbe in Francia, in Germania, in Italia, ed in
Oxford la religione di Maometto, giacche avevano annientato la religione
cristiana nelle conquistate province affricane, e volti i popoli con
varj mezzi e coll'educazione a professare la religione de' vincitori,
siccome han fatto i Cristiani conquistatori dell'Allemagna intorno al
principio del secolo nono, e di molte province vaste d'America nel
decimosesto; ma il buon credente deve pensare, che Gesu Cristo, che
assiste sempre in un modo invisibile i suoi seguaci, avrebbe protetto la
sua religione. I conquistatori nei tempi passati volevano, che i popoli
vinti adottassero la lor religione, e la prosperita dell'armi seco
traeva quella del culto dei vincitori; ma i progressi del sapere seco
condusse la tolleranza reciproca delle opinioni religiose, ed un popolo
vinto, o passato ad altro dominio, e sicuro di conservare il suo culto
qualunque egli sia. Crediamo poi, che i mali della guerra recati
all'Europa dagli Arabi sieno stati molto minori di quelli ch'ella ebbe a
soffrire dopo quell'epoca fino alla fine del regno di Luigi XIV.
D'altronde l'Europa ignorantissima ne' tempi della grande prosperita e
potenza degli Arabi, fu da essi istruita specialmente nelle matematiche,
nell'astronomia, e nella medicina; beneficio che compenso di gran lunga
i mali della guerra._ (Nota di N. N.)

[468] Dubito per altro se le moschee d'Oxford avrebbero prodotto
un'Opera tanto elegante e ingegnosa di controversia quanto lo sono le
prediche ultimamente fatte (_at Bampton's lectures_) dal sig. White,
professore di lingua araba. Le osservazioni che fa sull'indole e la
religion di Maometto sono con bell'arte adattate al suo subbietto, e
generalmente fondate sulla verita e sulla ragione. Egli fa la figura
d'un avvocato pieno di spirito e d'eloquenza, ed ha talora i pregi d'uno
storico e d'un filosofo.

[469] _Gens Austriae membrorum preeminentia valida, et gens Germana
corde et corpore praestantissima, quasi in ictu oculi manu ferrea et
pectore arduo Arabes extinxerunt._ (Rodrigo di Toledo, c. 14).

[470] Son questi i conti di Paolo Warnefrid, diacono d'Aquileia (_De
gestis Langobard._, l. VI, p. 921, ediz. di Grozio) e d'Anastasio,
bibliotecario della chiesa Romana (_in vit. Gregorii II_): parla
quest'ultimo di tre spugne miracolose, che rendettero invulnerabili i
soldati francesi che le aveano spartite fra loro. Sembrerebbe che nelle
sue lettere al Papa si usurpasse Eude l'onore della vittoria; tale e il
rimprovero che gli fanno gli annalisti francesi, i quali l'accusano
falsamente ancor essi d'aver chiamato i Saracini.

[471] Pipino, figlio di Carlo Martello, ripiglio Narbona e il resto
della Settimania A. D. 755 (Pagi _Crit._, t. III, p. 300). Trentasette
anni dopo, fecero gli Arabi una scorreria in questa parte della Francia,
e impiegarono i prigionieri alla costruzione della moschea di Cordova
(De Guignes, _Hist. des Huns_, t. I, P. 354).

[472] _Non e da meravigliarsi, che in quei tempi si scrivessero, e si
spacciassero simili cose; la storia dei secoli di mezzo n'e piena;
l'interesse od il fanatismo le dettava, e l'ignoranza e la stupidita le
avvalorava, e le accettava. Cio nulla ha a fare coll'intrinseco della
religione cristiana tanto nella parte dogmatica, che nella parte
morale._ (Nota di N. N.)

[473] Questa lettera pastorale diretta a Luigi il Germanico, nipote di
Carlo Magno, e probabilmente composta dall'astuto Hincmar, ha la data
dell'anno 858, ed e segnata dai vescovi delle province di Reims e di
Rouen (Baronio, _Annal. eccles._, A. D. 741; Fleury _Hist. eccles._, t.
X, p. 514, 516). Baronio stesso, per altro, e i critici francesi
rigettano con disprezzo questa favola inventata dai vescovi.

[474] I cavalli e le selle che avean portato le sue mogli furono uccisi
ed arsi, per timore che non fossero montati poi da un uomo. Mille e
dugento muli, o cammelli, erano destinati al servizio della cucina, ove
si consumavano ogni giorno tremila pani, cento agnelli, senza parlare
de' buoi, del pollame ec. Abulfaragio (_Hist. dynast._ p. 140).

[475] _Al-Hemar._ Egli era stato governator della Mesopotamia, e in un
proverbio arabo vien lodato il coraggio di quegli asini guerrieri, che
mai non fuggono davanti al nemico. Questo soprannome di Merwan puo
giustificare la nota similitudine d'Omero (_Iliade_, A. 557, etc.), e il
soprannome e la citazione Omerica devono impor silenzio ai moderni, che
riguardan l'asino come una emblema di stupidita e di bassezza
(d'Herbelot, _Bibl. orient._, p. 558).

[476] Quattro citta d'Egitto portano il nome di Busir, o Busiride, si
famoso nelle favole greche. La prima, in cui fu morto Merwan, sta
all'occidente del Nilo, nella provincia di Fium o d'Arsinoe, la seconda
nel Delta, nel Nomo Sebennitico, la terza presso le Piramidi, e la
quarta, che fu distrutta de Diocleziano (_V._ il Capitolo XIII di
quest'opera), e nella Tebaide. Ecco una nota del dotto, ed ortodosso
Michaelis: _Videntur in pluribus Aegypti superioris urbibus Busiri
Coptoque arma sumpsisse christiani, libertatemque de religione sentiendi
defendisse, sed succubuisse, quo in bello Coptus et Busiris diruta, et
circa Esnam magna strages edita. Bellum narrant, sed causam belli
ignorant scriptores Byzantini, alioqui Coptum et Busirim non rebellasse
dicturi, sed causam christianorum suscepturi_ (Nota 211 p. 100). _V._
sulla geografia delle quattro Busiridi, Abulfeda (_Descript. Aegypt._,
p. 9, vers. Michaelis, Gottingue, 1776, _in-4_), Michaelis (_Not._
122-127, p. 58-63) e d'Anville (_Mém. sur l'Egypte_, p. 85-147-205).

[477] _V._ Abulfeda (_Annal. moslem._ p. 136-145), Eutichio (_Annal._,
t. II, p. 392, vers. Pocock), Elmacin (_Hist. Saracen._, pag. 109-121),
Abulfaragio (_Hist. dynast._ p. 134-140), Rodrigo di Toledo (_Historia
Arabum_, c. 18 p. 33), Teofane (_Chronographie_, p. 356, 357, che parla
degli Abbassidi sotto il nome di ??????????? _Corasaniti_ e di
?????????? _Maurofori_) e la _Biblioth._ d'Herbelot, articoli
_Ommiades_, _Abbassides_, _Maerwan_, _Ibrahim_, _Saffah_, _Abou-Moslem_.

[478] Si consulti sulla rivoluzione di Spagna, Rodrigo di Toledo (c. 18,
pag. 34, ec.), la _Bibliotheca arabico-hispana_ (t. II, p. 30, 198) e
Cardonne (_Hist. de l'Afriq. et de l'Esp._, t. I, p. 180-197, 205, 272,
323, ec.).

[479] Io non confutero gli errori bizzarri, ne le chimere di Sir William
Temple (_Oeuvres_, v. III, p. 372-374, ediz. in 8), ne del Voltaire
(_Hist. générale_, c. 28, tom. II, p. 124, 125, ediz. di Losanna) sulla
division dell'impero de' Saracini. Gli errori del Voltaire provengono da
difetto di notizie e di riflessione: ma sir William fu tratto in inganno
da un impostore Spagnuolo, che ha inventato una storia apocrifa del
conquisto della Spagna fatto dagli Arabi.

[480] Il geografo d'Anville (_l'Euphrate et le Tigre_, p. 121-123) e il
d'Herbelot (_Biblioth. orient._, p. 167, 168) bastano a dar a conoscere
Bagdad. I nostri viaggiatori Pietro della Valle (t. I, p. 688-698),
Tavernier (t. I, p. 230-238), Thevenot (part. II, p. 209-212), Otter (t.
I, p. 162-168) e Niebuhr (_Voyage en Arabie_, t. II, p. 239-271) non la
videro che decaduta; e per quanto io so, il geografo di Nubia (p. 204) e
l'Ebreo Beniamino di Tudela (_Itinerarium_, p. 112-123, di Const.
imperatore, _apud_ Elzevir 1633), sono i soli scrittori che vedessero
Bagdad sotto il regno degli Abbassidi.

[481] Si posero le fondamenta di Bagdad, A. E. 145 (A. D. 762).
Mostasem, ultimo degli Abbassidi, venne in balia dei Tartari che lo
mandarono a morte, A. E. 656 (A. D. 1258, 20 febbraio).

[482] Medinat al Salem, Dar al Salam. _Urbs pacis_, o ???????????
(Irenopoli), secondo la denominazione ancor piu elegante
che le han data i scrittori Bizantini. Non van d'accordo gli autori
sull'etimologia di Bagdad; ma convengono che la prima sillaba in lingua
persiana significa un giardino di Dad, eremita cristiano, la cella del
quale era la sola abitazione che fosse nel sito ove si fabbrico la
citta.

[483] _Reliquit in aerario sexcenties millies mille stateres, et quater
et vicies millies mille aureos aureos._ (Elmacin, _Hist. Saracen._ p.
126). Ho valutato le pezze d'oro per otto scellini, ed ho supposto che
la proporzione dell'oro all'argento fosse di dodici a uno: ma non mi fo
mallevadore delle quantita numeriche di Erpenio; i Latini non vagliono
piu dei Selvaggi nei calcoli aritmetici.

[484] D'Herbelot p. 638; Abulfeda (p. 154) _nivem Meccam apportavit, rem
ibi aut nunquam aut rarissime visam_.

[485] Descrive Abulfeda, (pag. 184-189) la magnificenza e la liberalita
d'Almamon. Il Milton fece allusione a quest'uso orientale:

«Ovvero ai luoghi ove il pomposo oriente, colla opulenta sua mano, versa
sopra i suoi re l'oro e le perle della Barbaria».

Mi son valso dell'espression moderna di _lotto_ per tradurre li
_missilia_ degli imperadori Romani, i quali davano un premio o un lotto
a chi lo coglieva quando era gettato in mezzo alla folla.

[486] Quando Bell d'Antermony (_Travels_, vol. I; pag. 99) accompagno
l'ambasciador Russo all'udienza dello sventurato Shah Hussein di Persia,
furon condotti nella sala dell'assemblea due leoni, per far mostra del
potere che aveva il monarca sugli animali piu feroci.

[487] Abulfeda, p. 237: d'Herbelot, p. 590. Quell'ambasciator Greco
giunse a Bagdad A. D. 917. Nel passo d'Abulfeda mi son servito, con
qualche cangiamento, della traduzione inglese del dotto ed amabile sig.
Harris di Salisbury (_Philological Enquiries_, 364, 365).

[488] Cardonne, _Hist. de l'Afr. et de l'Esp._, t. I, p. 330-336. La
descrizione e le incisioni dell'Alhambra, che si trovano nei _Voyages de
Swinburne_ (p. 171-188, in ingl.), danno una vera idea del gusto e
dell'architettura degli Arabi.

[489] Cardonne, t. I, pag. 329, 330. I detrattori della vita umana
citeranno in aria di trionfo questa confessione, i lamenti di Salomone
sulle vanita del mondo (_V._ il poema verboso ma eloquente di Prior) e i
dieci giorni felici dell'imperatore Seghed (Rambler, n. 204, 205);
spesso sono smodati i loro disegni, e rare volte imparziale il lor modo
di valutarli. Se mi e lecito parlar di me (il sol uomo di cui posso con
certezza parlare), i miei giorni felici han superato di molto il piccol
numero indicatoci dal Califfo di Spagna, a continuano tuttavia; ne
temero di aggiungere, che il piacere che io provo a comporre quest'Opera
ha una gran parte nel conto de' miei giorni beati.

[490] Il Gulistan (pag. 239) narra la conversazione di Maometto e d'un
medico (_Epistol._ Renaudot, _in_ Fabricio, _Bibl. graec._, t. I, p.
814). Il Profeta esso stesso era versato nell'arte della medicina, e il
Gagnier (_Vie de Mahomet_, t. III, p. 394-405) ha fatto un estratto
degli aforismi che sussistono sotto il suo nome.

[491] _V._ le particolarita di questa curiosa architettura delle api in
Réaumur (_Hist. des Insectes_, t. V., Memoria 8). Questi esagoni son
terminati da una piramide. Un matematico ha cercato quali angoli dei tre
lati d'una tal piramide adempirebbero al dato fine colla minor quantita
di materie possibili, ed ha determinato il piu grande in 109°, 26', e il
piu piccolo in 70°, 34'. La misura che seguono le api e di 109°, 28', e
di 70°, 32'. Questa perfetta concordanza non fa onore per altro al
lavoro se non a danno dell'artista, poiche le api non conoscono la
geometria trascendente.

[492] Saied-Ebn-Ahmed, Cadi di Toledo, che mori A. E. 462, A. D. 1069,
ha somministrato ad Abulfaragio (_Dynast._ p. 160) questo passo
singolare, come pure il testo dello _Specimen Historiae Arabum_ del
Pocock. Alcuni aneddoti letterari sui filosofi e i medici ec., vissuti
sotto ogni Califfo, formano il primario pregio delle dinastie di
Abulfaragio.

[493] Questi aneddoti letterari sono tratti dalla _Bibliotheca
arabico-hispana_ (t. II, p. 38, 71, 201, 202), da Leone Affricano (_De
Arab. medicis et philosophis_, in Fabrizio, _Bibl. graec._, t. XIII, p.
259-298, ed in particolare p. 274), da Renaudot (_Hist. patriar. Alex._
p. 274, 275, 536, 537), e dai _Remarques chronologiques_ d'Abulfaragio.

[494] Il Catalogo arabo dell'Escuriale dara un'idea giusta della
proporzion delle classi. Nella biblioteca del Cairo, i manoscritti
d'astronomia e di medicina eran da seimila e cinquecento, con due bei
globi, uno di bronzo e l'altro d'argento (_Bibl. arab.-hispana_, t. I,
p. 417).

[495] Vi si e trovato, per esempio, il quinto, sesto e settimo libro
(manca sempre l'ottavo) delle Sezioni coniche d'Apollonio Pergeo,
stampati poi, nel 1661, secondo il manoscritto di Firenze (_Fabr. Bibl.
graec._ t. II, p. 559). I dotti per altro possedevano gia il quinto
libro indovinato e rinnovato dal Viviani (_V._ il suo elogio nel
Fontenelle, t. V, p. 59 ec.).

[496] Il Renaudot (Fabricio, _Bibl. graec._ t. I, p. 812, 816) discute
in un modo veramente filosofico il pregio di queste versioni arabe
piamente difese dal Casiri (_Bibliot. arab.-hisp._ t. I, p. 238-240). La
maggior parte delle traduzioni di Platone, d'Aristotile, d'Ippocrate, di
Galeno ec., che viveva in Corte dei Califfi di Bagdad, e che mori A.D.
876. Era Capo d'una scuola o d'un'officina di traduttori, e van sotto il
suo nome le Opere dei suoi discepoli. _V._ Abulfaragio (_Dynast._, p.
88, 113, 171-174, et _apud_ Assemani, _Bibl. orient._, t. II, p. 438),
d'Herbelot (_Bibl. orient._, p. 456), Assemani (_Bibl. orient._, t. III,
pag. 164) e Casiri (_Bibl. arabico-hispana_ t. I, p. 238 ec., 251,
286-290; 302-304, ec.).

[497] _V._ Il Moshemio, _Instit. Hist. eccles._, p. 181, 214, 236, 257,
315, 338, 396, 438 ec.

[498] Il Commentario piu elegante su le categorie o su i predicamenti
d'Aristotile e quello che si trova nei _Philosophical arrangements_ del
signor Giacomo Harris (Londra 1775 in 8), il quale si ingegna di
ravvivare lo studio delle lettere e della filosofia dei Greci.

[499] Abulfaragio, _Dynast._, p. 81-222; _Bibl. arab.-hispan._, t. I, p.
370, 371. _In quem_ (dice il Primate de' Giacobiti) _si immiserit se
lector, oceanum hoc in genere_ (_algebrae_) _inveniet_. Non si sa in
qual tempo abbia vissuto Diofanto d'Alessandria. Ma sussistono ancora i
suoi sei libri, e sono stati spiegati dal Greco Planude, e dal Francese
Meziriac (Fabricio, _Bibl. graec._, t. IV, p. 12-15).

[500] Abulfeda (_Annal. moslem._, p. 210, 211, vers. Reiske) descrive
questa operazione dietro la scorta di Ibn-Challecan e de' migliori
storici. Questo grado misurato esattamente era di dugentomila cubiti
regi, ossia assemiti; misura che gli Arabi avean tolta dai libri divini,
e dagli usi della Palestina e dell'Egitto; questo antico cubito si vede
quattrocento volte sopra ogni lato della base della gran piramide, e
indica, per quanto pare, le misure primitive e universali dell'oriente
(_V._ la _Metrologia_ del laborioso sig. Paucton, p. 101, 195).

[501] _V._ le _Tavole astronomiche_ d'Ulugh-Begh, colla _Prefazione_ del
dottor Hyde, nel primo volume del suo _Syntagma dissertationum_, Oxford,
1767.

[502] Albumasar e i migliori astronomi arabi convenivano della verita
dell'astrologia, e attigneano le loro predizioni piu sicure, non gia da
Venere e Mercurio, ma da Giove e dal Sole. (Abulfaragio _Dynast._, p.
161-163). _V._ sullo stato e sui progressi dell'astronomia in Persia il
Chardin (_Voyages_ t. III, p. 162-283).

[503] _Bibl. arabico-hispana_, t. I, pag. 438. L'autore originale narra
un'istoria faceta d'un pratico ignorante, ma senza malizia.

[504] Nel 956, Sancio il Grasso, re di Leone, fu guarito dai medici di
Cordova. (Mariana, l. VIII, c. 7; t. I, p. 318).

[505] Muratori discute, da quell'uomo dotto e giudizioso che egli era,
(_Antiquit. Ital. med. aevi_, t. III, p. 932-940) cio che si riferisce
alle scuole di Salerno, e alla introduzione della dottrina degli Arabi
in Italia (_V._ pure Giannone, _Istoria civile di Napoli_ t. II, p.
119-127).

[506] _V._ una bella descrizione dei progressi dell'anatomia, in Wotton,
(_Reflections on ancient and modern learning_, p. 208-256). I begli
ingegni hanno indegnamente assalita la sua riputazione nella
controversia del Boyle e del Bentley.

[507] _Bibliot. arab.-hispan._ t. I, p. 275. Al-Beithar di Malaga, il
piu grande dei lor botanici, avea viaggiato in Affrica, nella Persi e
nell'India.

[508] Il dottor Watson (_Elements of chemistry_, v. I, p. 17 ec.)
consente che i progressi degli Arabi nella chimica erano veramente opera
loro: egli cita non ostante la modesta confessione del celebre Geber,
scrittore del nono secolo (d'Herbelot p. 387), il quale diceva d'aver
ricavato dagli antichi Saggi la maggior parte delle sue cognizioni,
forse sulla trasmutazione de' metalli. Qual che fosse l'origine o la
vastita del loro sapere, sembra che le arti della chimica e
dell'alchimia fossero diffuse nell'Egitto tre secoli almeno prima di
Maometto (_Wotton's Reflections_, p. 121-133; Paw, _Recherches sur les
Egyptiens et sur les Chinois_, t. I, p. 376-429).

[509] Abulfaragio (_Dynast._, p. 26-148) cita una version siriaca dei
due poemi d'Omero, fatta da Teofilo, Maronita cristiano del monte
Libano, il quale professava l'astronomia in Roha o Edessa sulla fine
dell'ottavo secolo: la sua Opera sarebbe una curiosita letteraria. Ho
letto in qualche luogo, ma senza crederlo, che Maometto II traducesse in
lingua turca le Vite di Plutarco.

[510] Ho letto con gran piacere il commentario latino di Sir William
Jones sulla poesia asiatica (Londra 1774 in 8), che quest'uomo
maraviglioso, per la sua cognizione sulle lingue, pubblico in gioventu.
Oggi, che il suo gusto e il suo ingegno sono perfettamente maturi,
scemerebbe per avventura un poco gli elogi cosi caldi ed anche
esagerati, che egli da alla letteratura degli orientali.

[511] E stato accusato Averroe, un de' filosofi Arabi, d'avere sprezzate
le religioni dei Giudei, dei Cristiani e dei Musulmani (_V._ il suo
articolo nel Dizionario di Bayle): certamente ognuna di queste religioni
direbbe che fu ragionevole il suo disprezzo, eccetto che nella parte che
la concerne.

[512] D'Herbelot, _Bibl. orient._, p. 546.

[513] ???????? ?????? ?????? ?? ??? ??? ????? ??????, ?? ?? ?? ??µ????
????? ???µ?????? ??????? ??????? ???? ??????, etc. _Stimando
Teofilo cosa inopportuna se comunicasse ai Gentili la cognizione degli
Enti per cui sono ammirati i Romani_, ec. Cedreno (p. 548) espone i vili
motivi d'un imperatore, che nobilmente nego un matematico alle istanze
ed alle offerte del Califfo Almamon. Questo sciocco scrupolo, quasi
negli stessi termini, e riferito dal continuator di Teofane (_Scriptores
post Theophanem_, p. 118).

[514] _V._ il regno e il carattere di Haroun-al-Rashid nella
_Bibliotheque orientale_, p. 431-433, all'articolo di quel Califfo, e
negli altri a cui ci rimanda il d'Herbelot: questo dotto compilatore ha
trascelto con molto gusto nelle cronache d'oriente gli aneddoti
istruttivi e dilettevoli.

[515] Quanto alla situazione di Racca, l'antico Niceforio, veggasi
d'Anville (_l'Euphrate et le Tigre_, pag. 24-27). Nelle Notti Arabe si
parla di Haroun-al-Rashid come se non uscisse mai di Bagdad. Egli
rispettava la sede reale degli Abbassidi: ma i vizi degli abitanti
l'aveano cacciato da quella citta (Abulfeda, _Annal._ p. 167).

[516] Il signor di Tournefort nel suo dispendioso viaggio da
Costantinopoli a Trebisonda, passo una notte in Eraclea, ossia Eregri.
Esamino la citta nel suo stato d'allora, e ne raccolse le anticaglie.
(_Voyage du Levant_, tom. III, lettera 16, p. 23-35). Abbiamo una storia
particolare d'Eraclea nei frammenti di Mennone, conservati da Fozio.

[517] Teofane (p. 384, 385, 391, 396, 407, 408), Zonara (t. II, l. XV,
p. 115-124) Cedreno, (p. 447, 478), Eutichio (_Annal._, t. II, p. 407 ),
Elmacin (_Hist. Saracen._, p. 136, 151-152), Abulfaragio (_Dynast._ p.
147, 151) ed Abulfeda (156, 166-168) parlano delle guerre di
Haroun-al-Rashid contro l'impero Romano.

[518] Gli autori che mi hanno meglio istruito dello stato antico e
moderno di Creta, sono Belon (_Observ._ ec. c. 3-20, _Paris_, 1555),
Tournefort (_Voyage du Levant_, t. I, lettera II e III) e Meursio
(CRETA, nella raccolta delle sue Opere t. III, p. 343-544). Benche Creta
sia chiamata da Omero ?????? _opulenta_, e da Dionigi ?????? ?? ???
??ß???? _splendida ed ubertosa_, non so credere che quell'isola
montuosa superasse e nemmeno pareggiar potesse la fertilita
della maggior parte dei paesi di Spagna.

[519] Le particolarita piu autentiche e piu minute si incontrano nei
quattro libri della continuazion di Teofane, che Costantino
Porfirogenito, fece da se stesso, o che fu fatta per ordine suo, e
pubblicata colla vita di suo padre Basilio il Macedone (_Scriptores post
Theophan._, p. 1-162 da Francesco Combesis, _Paris_, 1685 ). Vi si narra
la perdita di Creta e di Sicilia (l. II, p. 46-52 ). Vi si ponno
aggiungere come testimonianze secondarie quelle di Giuseppe Genesio (l.
II, pag. 21, Venezia, 1733), di Giorgio Cedrano (_Compend._, p.
506-508), e di Giovanni Scylitze Curopalata (_apud_ Baronio, _Annal.
eccl._, A. D. 827, n. 24 ec.). Ma i Greci moderni rubano si palesemente,
che fra loro si potrebbe citare una folla d'altri autori.

[520] Renaudot (_Hist. patriar. Alex._, p. 251-256, 268, 270) ha
descritto i guasti commessi in Egitto dagli Arabi dell'Andalusia; ma si
dimentico di congiungerli al conquisto di Creta.

[521] ????? (dice il continuator di Teofane, l. II, p. 51)
?? ????? ????????? ??? ???????????? ? ???? ???????? ????????? ??? ???
?????? ??????? ?µ??, _tai cose sono manifestissime e piu
divulgate di quelle scritte allora da Teognosto e venute nelle nostre
mani_. Questa storia della perdita della Sicilia non si ha piu. Muratori
(_Ann. d'Ital._ t. VII, p. 7-19-21 ec.) ha soggiunto alcune
particolarita tratte dalle cronache d'Italia.

[522] La pomposa e interessante tragedia del _Tancredi_ converrebbe
piuttosto a quest'epoca, che all'anno 1005 scelto dal Voltaire. Io faro
un lieve rimprovero all'autore per avere dato a Greci, schiavi
dell'imperator di Bisanzio, il coraggio della cavalleria moderna e delle
antiche repubbliche.

[523] Il Pagi ha riferito e rischiarato il racconto o le lamentazioni di
Teodosio (_Critica_, t. III, p. 619 ec.). Costantino Porfirogenito (_in
vit. Basil._, c. 69, 70, pag. 190-192) fa menzione della perdita di
Siracusa e del trionfo dei demonii.

[524] Si trovano parecchi estratti d'autori Arabi sulla conquista della
Sicilia in Abulfeda (_Annal. moslem_., p. 271-273), e nel primo volume
degli _Script. rerum italic_. del Muratori. Il signor de Guignes (_Hist.
des Huns_, t. I, p. 363, 364) aggiunge alcuni fatti rilevanti.

[525] Uno dei piu eminenti personaggi di Roma (Graziano, _magister
militum et romani palatii superista_) fu accusato per aver detto: Quia
_Franci nihil nobis boni faciunt, neque adjutorium praebent, sed magis
quae nostra sunt violenter tollunt; quare non advocamus Graecos et cum
eis faedus pacis componentes Francorum regem et gentem de nostro regno
et dominatione expellimus?_ (Anastasio in Leone IV, p. 199).

[526] Il Voltaire (_Hist. générale_, t. II, c. 38, p. 124) pare molto
colpito dal carattere di Leone IV. Ho usato le sue frasi generali, ma la
veduta del Foro mi ha fornito un'immagine piu esatta e piu viva.

[527] De Guignes (_Hist. génér. des Huns_, t. I, pag. 363, 364),
Cardonne (_Hist. de l'Afrique et de l'Espagne_, sotto il dominio degli
Arabi, t. II, pag. 24, 25). Questi scrittori non van d'accordo intorno
alla successione degli Aglabiti, ne a me basta l'animo di conciliarli.

[528] Beretti (_Chronogr. Ital. med. aevi_, p. 106-108) ci ha dato
schiarimenti sulla citta di Centumcellae, di Leopoli, della citta
Leonina e delle altre del ducato di Roma.

[529] Gli Arabi e i Greci tacciono egualmente in proposito dell'invasion
di Roma, fatta dagli Affricani. Le cronache latine non ci istruiscono
abbastanza (_V._ gli _Annali_ del Baronio e del Pagi). Anastasio,
bibliotecario della chiesa Romana, istorico contemporaneo, e la guida
autentica che abbiam seguita per la storia de' Papi del nono secolo. La
sua vita di Leon IV contiene ventiquattro pagine (p. 175-199 ediz. di
Parigi): e se comprende in gran parte minuzie superstiziose, dobbiamo
biasimare e lodare ad un tempo il suo eroe, perche piu spesso e stato in
chiesa che al campo.

[530] Questo numero d'_otto_ fu applicato a diverse circostanze della
vita di Motassem. Era egli l'_ottavo_ degli Abbassidi, e regno _otto_
anni, _otto_ mesi, e _otto_ giorni; lascio morendo _otto_ figli, _otto_
figlie, _otto_ mila schiavi, e _otto_ milioni d'oro.

[531] Rare volte parlano i Geografi antichi di _Amorio_, e gli itinerari
romani l'hanno dimenticato del tutto. Dopo il sesto secolo divenne sede
episcopale, e poi metropoli della nuova Galazia (Carlo di Saint-Paul,
_Geograph. sacra_, pag. 234). Questa citta e risorta dalle sue rovine se
si legge _Amuria_ invece di _Anguria_, nel testo del geografo di Nubia
(p. 236).

[532] Era chiamato in Oriente ???????? _sciagurato_ (_Continuator_
?heoph. l. III, p. 84). Ma tanta era l'ignoranza dei popoli d'occidente,
che non vergognarono i loro ambasciadori di parlare in un'arringa
pubblica _de victoriis quas adversus exteras bellando gentes coelitus
fuerat assecutus_ (_Annal. Bertinian., apud_ Pagi, t. III, p. 720).

[533] Abulfaragio (_Dynast_., p. 167, 168) riferisce uno di quei cambi
singolari che si fece sul ponte del Lamo in Cilicia, confine dei due
imperi, lontano una giornata all'occidente di Tarso ( d'Anville, _Geogr.
ancien_., t. II, p. 91). Quattromila quattrocentosessanta Musulmani,
ottocento donne e fanciulli, e cento alleati furono cambiati con egual
numero di Greci. Passarono gli uni davanti agli altri a mezzo il ponte,
e quando da ambe le parti furon giunti ai lor concittadini esclamarono
_Allah Acbar_ e _Kyrie eleison_! E probabile che allora si facesse il
cambio del maggior numero de' prigionieri di Amorio; ma lo stesso anno
(A. E. 231) i piu illustri di loro, indicati colle denominazioni di
quarantadue martiri, furon decapitati per ordine del Califfo.

[534] Costantino Porfirogenita _in vit. Basil_. c. 61, pag. 186. E vero
che que' Saracini, come corsari e rinnegati, furono puniti con un rigor
particolare.

[535] V. intorno a Teofilo, a Motassem, e alla guerra d'Amorio, il
continuator di Teofane (l. III, p. 77-84), Genesio (l. III, pag. 24-34),
Cedreno (pag. 528-532), Elmacin (_Hist. Saracen_., p. 180), Abulfaragio
(_Dyn_., p. 165, 166), Abulfeda (_Annal. mosl_., p. 191), d'Herbelot
(_Bibl. orient_., p. 639, 640).

[536] Il signor de Guignes, che talvolta trapassa la laguna che si trova
tra l'istoria de' Cinesi e quella de' Musulmani, e che altrevolte vi
cade entro, crede che quei Turchi siano gli _Hoei-ke_ altramente detti i
_Kao-tche_ o i gran _Carri_; i quali erano disseminati dalla Cina e
dalla Siberia sino ai dominii dei Califfi e dei Samanidi; e che
formavano quindici _orde_ o masnade ec. (_Hist. des Huns_, t. III, p.
1-33, 124-131).

[537] Egli cangio l'antico nome di Sumera o Sumara in quello di
_Ser-men-rai_, citta che piace a prima vista (d'Herbelot, _Bibl.
orient._, p. 808; d'Anville, _l'Euphrate et le Tigre_, p. 97, 98).

[538] Per darne un esempio, ecco i particolari della morte del Califfo
Motaz: _Correptum pedibus pertrahunt, et sudibus probe perculeant, et
spoliatum laceris vestibus in sole collocant, prae cujus acerrimo aestu
pedes alternos attollebat et demittebat. Adstantium aliquis misero
colaphos continuo ingerebat, quos ille objectis manibus avertere
studebat.... quo facto traditus tortori fuit, totoque triduo cibo
potuque prohibitus.... suffocatus_, etc. (Abulfeda, p. 206). egli dice
parlando del Califfo Mohtadi: _Cervices ipsi perpetuis ictibus
contundebant, testiculosque pedibus conculcabant_ (p. 208).

[539] _V._ in quel che concerne ai regni di Motassem, Motewakkel,
Mostanser, Mostain, Motaz, Mohtadi e Motamed, nella _Biblioteca_ del
d'Herbelot, e negli _Annali_ di Elmacin, d'Abulfaragio, e di Abulfeda,
che saran gia divenuti famigliari al lettore.

[540] Si consulti sulla Setta dei Carmatii, Elmacin (_Hist. Saracen._,
p. 219, 224, 229, 231, 238, 241, 243), Abulfaragio (_Dynast._, p.
179-182), Abulfeda (_Annal. moslem_., p. 218, 219, ec. 245, 265, 274), e
d'Herbelot (_Bibl. orient._ p. 256-258, 635). Nelle materie teologiche e
cronologiche io vi trovo molta contraddizione che sarebbe difficile e
poco importante lo schiarire.

[541] Hyte, _Syntagma Dissertat._, t. II, p. 57, _in Hist. Shahiludii_.

[542] Si ponno esaminare le dinastie dell'impero Arabo, cercando negli
annali d'Elmacin, di Abulfaragio e di Abulfeda le date che rispondono
agli avvenimenti, e nel dizionario del d'Herbelot i nomi sotto i quali
son distribuiti i vari articoli. Le Tavole del Signor De-Guignes (_Hist.
des Huns_, t. I), presentano una cronologia generale dell'oriente, mista
di alcuni aneddoti istorici; ma dal patriottismo fu tratto a confonder
l'epoca e i luoghi.

[543] Gli Aglabiti e gli Edrisiti son l'argomento principale dell'opera
del Signor di Cardonne (_Hist. de l'Afrique et de l'Espagne sous la
domination des Arabes_, t. II, p. 1-63).

[544] Per non essere accusato d'errori, debbo notare le inesattezze del
Signor de-Guignes (t. I, pag. 359) sugli Edrisiti. I. Non potea esser
l'anno dell'Egira 173 quello in cui si fondarono la dinastia e la citta
di Fez, perche l'una e l'altra furono stabilite da un figlio _postumo_
d'un discendente d'Ali, che fuggi dalla Mecca l'anno 168; II. questo
fondatore Edris, figlio di Edris, invece d'esser vissuto sino a cento
vent'anni, e sino all'anno trecentotredici dell'Egira, come si afferma
contra ogni verosimiglianza, mori (A. E. 214) nel fior dell'eta; III. la
dinastia fini l'anno dell'Egira 307, 23 anni piu presto del tempo
assegnato dall'istorico degli Uni, (_V._ gli esatti _Annali_ d'Abulfeda,
p. 158, 159, 185, 238).

[545] La storia originale e la version latina di Mirchond trattano della
dinastia dei Thaeriti e dei Suffaridi, non che del principio di quella
dei Samanidi; ma l'instancabile d'Herbelot ne avea gia attinti i fatti
piu importanti.

[546] Il signor de-Guignes (_Hist. des Huns_, t. III, p. 124-154) ha
esausto quanto si riferisce ai Tulonidi ed agli Iksiditi dell'Egitto, ed
ha sparsa gran luce sulle notizie degli Hamadaniti e dei Carmatii.

[547] _Hic est ultimus chalifah qui multum atque saepius pro concione
perorarit.... fuit etiam ultimus qui otium cum eruditis et facetis
hominibus fallere hilariterque agere soleret. Ultimus tandem chalifarum
cui sumptus, stipendia, redditus, et thesauri, culinae, caeteraque omnis
aulica pompa priorum chalifarum ad instar comparata fuerint. Videbimus
enim paulo post quam indignis et servilibus ludibriis exagitati, quam ad
humilem fortunam, ultimumque contemptum abjecti fuerint hi quondam
potentissimi totius terrarum Orientalium orbis domini._ (Abulfeda,
_Annal, moslem._, p. 261.) Ho riferito questo passo per indicare la
maniera e lo stile d'Abulfeda: ma le frasi latine son veramente del
Reiske. Lo storico Arabo (p. 255, 257, 260, 261, 269. 283 ec.) mi ha
somministrato i fatti piu interessanti di questo paragrafo.

[548] In pari occasione, aveva mostrato il lor maestro piu moderazione e
tolleranza. Ahmed-Ebn-Hanbal, Capo d'una delle quattro Sette ortodosse,
nacque a Bagdad A. E. 164, e vi mori A. E. 241. Contrasto ed ebbe a
soffrire assai nella disputa concernente la creazione del Corano.

[549] All'impiego di Visir era stato sostituito quello di Emir-Al-Omra
(_imperator imperatorum_), titolo dapprima istituito da Rhadi, che poi
passo ai Bowidi ed ai Sel-jukidi, _vectigalibus, et tributis et curiis
per omnes regiones praefecit, jussitque in omnibus suggestis nominis
ejus in concionibus mentionem fieri_. (Abulfaragio _Dynast._, p. 199).
Elmacin (p. 254, 255) ne fa pure menzione.

[550] Luitprando, il cui carattere irascibile era inasprito dalle
disgrazie del suo stato, accenna soprannomi di rimprovero e di disprezzo
che, piu dei titoli vani immaginati dai Greci, convengono a Niceforo:
_Ecce venit stella matutina, surgit Eous, reverberat obtutu solis
radios, pallida Saracenorum mors, Nicephorus_ µ???? regnante.

[551] Non ostante l'insinuazione di Zonara ??? ?? µ? se non ec.
(t. II, l. XVI, p. 197), e cosa sicura che Niceforo Foca soggiogo
totalmente e definitivamente Creta (Pagi _critica_, t. III, p. 873-875;
Meursio, _Creta_, l. III, c. 7; t. III, p. 464, 465).

[552] S'e scoperta nella Biblioteca degli Sforza una vita greca di S.
Nicone Armeno, che il gesuita Sirmondo tradusse in latino per uso del
cardinal Baronio. Questa leggenda contemporanea getta un po' di chiarore
sullo stato di Creta, e del Peloponneso nel decimo secolo. S. Nicone
trovo l'isola nuovamente congiunta all'impero dei Greci: _faedis
detestandae Agarenorum superstitionis vestigiis adhuc plenam ac
refertam_.... Ma il missionario vittorioso, forse con qualche soccorso
terrestre, _ad baptismum omnes veraeque fidei disciplinam pepulit_.
_Ecclesiis per totam insulam aedificatis_, ec. (_Annal. eccles._, A. D.
961).

[553] Elmacin (_Hist. Saracen._, p. 278, 279). Luitprando era propenso a
disprezzare la potenza de' Greci, ma confessa che Niceforo marcio contro
gli Assiri con un esercito d'ottantamila uomini.

[554] _Ducenta fere millia hominum numerabat urbs_ (Abulfeda, _Annal.
moslem._, p. 231) di Mopsuestia o Masifa, Mampsysta, Mansista, Mamista,
come si chiama nella eta di mezzo corrottamente, o forse piu esattamente
secondo Vesseling (Itiner. p. 580). Non posso credere a tanta
popolazione di Mopsoesto pochi anni dopo la testimonianza dell'Imp.
Leone ?? ??? ?????????? ?????? ???? ?????? ß??ß????? ?????
_poiche i Cilici barbari non hanno esercito numeroso_ (_Tactica_, c. 18,
in Meursii _Oper._, t. VI, p. 817).

[555] I nomi corrotti di Emeta e di Myctarsin accennano nel testo di
Leone Diacono le citta di Amida e di Martiropoli (Miafarekin, _V._
Abulfeda, _Géograph._ p. 245, vers. Reiske). Leone parlando della prima
dice, _urbs munita et illustris_, e della seconda, _clara atque
conspicua opibusque et pecore, reliquis ejus, provinciis, urbibus, atque
oppidis longe praestans_.

[556] _Ut et Ecbatana pergeret Agarenorumque regiam everteret.... aiunt
enim urbium quae usquam sunt ac toto orba existunt felicissimam esse
auroque ditissimam._ (Leone Diacono _apud_ Pagi t. IV, p. 34). Questa
magnifica descrizione non si confa che a Bagdad, e non e applicabile ne
ad Hamadan (la vera Ecbatana, d'Anville, _Géograph. ancienne_, t. II, p.
237) ne a Tauris, che per lo piu si confonde con questa citta. Cicerone
(_pro lege Manilia_, c. 4), da il nome d'Ecbatana nello stesso senso
indefinito alla residenza reale di Mitridate re di Ponto.

[557] _V._ gli _Annali_ d'Elmacin, Abulfaragio, e Abulfeda dopo l'A. E.
351, sino all'A. E. 361, e i regni di Niceforo Foca e di Giovanni
Zimisce, nelle cronache di Zonara (t. II, l. XVI pag. 199; l. XVII, pag.
215) e Cedreno (_Compend._ p. 649-684). Le tante ommissioni che si
trovano in questi autori sono supplite in parte dalla storia manoscritta
di Leone Diacono, che il Pagi ottenne dai Benedettini, e che inseri
quasi intieramente in una versione latina (_Critica_, t. III, p. 873, l.
IV, p. 37).




CAPITOLO LIII.

      _Stato dell'Impero d'oriente nel decimo secolo. Sua estensione e
      divisione. Ricchezze e rendite. Palazzo di Costantinopoli.
      Titoli e cariche. Orgoglio e potenza degli imperatori. Tattica
      dei Greci, degli Arabi e dei Franchi. Estinzione della lingua
      latina. Studii e solitudine de' Greci._


Sembra che alcuni raggi di luce scendano a rischiarare la profonda
oscurita del secolo decimo. Noi con curiosita e con riverenza gettiamo
lo sguardo sulle Opere di Costantino Porfirogeneta[558], composte in eta
matura per istruzione del figlio, nelle quali ci avvisa che egli intende
spiegare davanti ai nostri occhi lo stato dell'impero d'oriente dentro e
fuori, in pace e in guerra. Nel primo di quei libri descrive minutamente
l'imperatore le pompose cerimonie della chiesa e del palazzo di
Costantinopoli, giusta il suo cerimoniale, o quello de' suoi
predecessori[559]. Cerca nel secondo di considerare esattamente le
province o, come allora si chiamavano, i _temi_ dell'Europa e
dell'Asia[560]. Espone il terzo qual fosse il sistema di tattica presso
i Romani, la disciplina e l'ordine delle loro milizie, e le lor fazioni
militari in mare e nel continente, ma non si sa se questo Trattato sia
di Costantino o di Leone suo padre[561]. Il quarto tratta della
amministrazion dell'impero, e vi si rivelano i segreti della politica di
Bisanzio nelle sue corrispondenze di amicizia o inimicizia colle altre
nazioni. I lavori letterari di quel tempo, le massime seguite nella
pratica delle leggi, dell'agricoltura e negli scritti storici ebbero in
vista, per quanto pare, il vantaggio dei sudditi, e furon fatti per
onorare i principi Macedoni. I sessanta libri _dei Basilici_[562], che
formano il Codice e le Pandette della giurisprudenza civile, furono
compilati sotto i tre primi regni di quella dinastia. Avea l'arte
dell'agricoltura occupati gli ozii ed esercitato la penna de' piu dotti
e virtuosi personaggi dell'antichita, e i venti libri dei _Geoponici_ di
Costantino[563] racchiudono quanto fu detto di meglio in quella materia.
Ordino questo principe che fossero raccolti in cinquantatre libri[564] i
fatti della storia piu acconci a propagar le virtu e ad ispirare orrore
al vizio; e poterono tutti i cittadini giovarsene per se, o fare che si
giovassero i loro contemporanei delle lezioni e degli avvisi dei tempi
passati. Il sovrano dell'oriente discese in tal guisa dall'augusto
carattere di legislatore al modesto ufficio di professore, o di copista;
e se non rendettero i suoi successori o i suoi sudditi il debito onore
alle sue cure paterne, almeno i posteri ne han ricevuta la durevole
eredita.

Veramente, con un esame piu severo sviene di molto il valore del
donativo e la gratitudine della posterita; ne il possesso di questo
imperiale tesoro ci toglie il dispiacere della nostra poverta ed
ignoranza in quell'epoca della storia, e colla indifferenza o col
disprezzo rimane insensibilmente cancellato l'onor degli autori. I
Basilici non sono che frammenti, e una versione greca parziale e
mutilata delle leggi di Giustiniano. Ma sovente la sapienza degli
antichi giureconsulti si vede alterata da una rigida devozione, e
tiranneggiata la liberta del commercio e la felicita della vita privata
dalla proibizione assoluta del divorzio, del concubinato e del prestito
fruttifero. Poteva un suddito di Costantino ammirare in quella
compilazione istorica le inimitabili virtu della Grecia e di Roma;
poteva scorgere a qual segno di energia e d'elevazione era gia pervenuto
l'uomo; ma tutto altro effetto dovette provenire da una nuova edizione
della vita dei Santi che il gran Logoteta, ossia cancellier dell'impero,
ebbe ordine di preparare; e Simone il _Metafraste_[565] arricchi ed orno
colle sue favolose leggende l'oscura materia fornitagli dalla
superstizione. Secondo il raziocinio umano, tutti i meriti ed i miracoli
celebrati nel calendario hanno minor pregio dell'opera d'un solo
agricoltore che moltiplichi i doni del cielo, e alla sussistenza
provegga de' suoi simili. Eppure gl'imperatori da cui avemmo i
Geoponici, hanno piu premura d'esporre i precetti d'un'arte
distruggitrice, quella della guerra, che sin dal tempo di Zenofonte[566]
si insegnava come l'arte degli eroi e dei re. La tattica di Leone e di
Costantino ha ricevuto l'impronto dello spirito del secolo in cui
vissero, e il suo carattere consiste nella mancanza di ingegno e di
originalita. Quindi trascrivono essi, senza criterio, la regole e le
massime accreditate dalle vittorie: non istile, non metodo: poste alla
rinfusa le istituzioni piu lontane e quelle che meno con quelle
s'accordano, la falange di Sparta e quella di Macedonia, le legioni di
Catone e di Traiano, di Augusto e di Teodosia. Si puo anche contendere
l'utilita, o almen l'importanza di questi elementi dell'arte militare.
La lor teorica generale e dettata dalla ragione; ma nella applicazione
ne sta il merito e la difficolta. L'esercizio piu che lo studio forma la
disciplina del soldato. Il talento della guerra e il retaggio di quegli
ingegni tranquilli ma pronti, creati dalla natura per decidere la sorte
degli eserciti e delle nazioni; e la prima di queste qualita dipende
dall'abitudine della vita, la seconda dalla prontezza del vedere, e le
battaglie guadagnate per le lezioni della tattica son tanto rare quanto
le epopee create colle regole della critica. Il libro delle cerimonie e
una noiosa e imperfetta descrizione di quella pompa ridicola, che
infettava la chiesa e lo Stato, da poi che l'una avea perduta la sua
purita, l'altro la forza. Invece di alcune tradizioni favolose
sull'origine delle citta, invece d'alcuni maligni epigrammi sui vizi
degli abitanti, si potevano sperare dalla descrizione dei temi o delle
province le notizie autentiche di cio che solo puo avere il
governo[567]. Son quelli i fatti che l'istorico si sarebbe dilettato a
raccogliere: ma non si potra condannare il suo silenzio in questo
argomento quando Leone il Filosofo, e Costantino suo figlio trascurano
le cose piu interessanti, come la popolazion della capitale e delle
province, la quantita delle imposizioni e delle rendite, il numero de'
sudditi e degli estranei che sotto la bandiera imperiale militavano. Nel
Trattato della amministrazion pubblica s'incontrano gli stessi difetti;
avvi per altro un pregio particolare, ed e che quantunque possan essere
incerte o favolose le descritte antichita delle nazioni, pure
minutamente e con esattezza vi si trova esposta la geografia de' paesi
barbari, e i costumi dei loro abitanti. Fra quei popoli, erano i Franchi
quei soli che avean modo d'osservare e di descrivere la metropoli
dell'Oriente. Il vescovo di Cremona, ambasciatore d'Ottone il Grande, ha
dipinta Costantinopoli quale ella era verso la meta del decimo secolo;
caldo ne e lo stile, vivace la narrazione, frizzanti le osservazioni, ed
anche i pregiudizi e le passioni di Luitprando hanno l'impronta
originale della liberta e dell'ingegno[568]. Con questi pochi sussidi
tanto stranieri che tratti dal paese, io m'accingo ad esaminare
l'aspetto e la situazione vera dell'impero di Bisanzio, la condizion
delle province e le loro ricchezze, il governo civile e le forze
militari, i costumi e le lettere dei Greci ne' sei secoli che volsero
dopo il regno d'Eraclio sino all'invasion dei Franchi e dei Latini.

Dopo che si furon divise le province tra i figli di Teodosio, folti
sciami di Sciti e di Germani inondarono quelle province, e misero in
fondo l'impero dell'antica Roma. L'ampiezza dei dominii velava la
debolezza di Costantinopoli: non erano stati attaccati i suoi confini, o
per lo meno erano tuttavia nella loro integrita, e l'impero di
Giustiniano si era dilatato per due grandi acquisti, l'Affrica e
l'Italia; ma non possedettero gli imperatori queste contrade che poco
tempo, e precariamente, e fu invasa dai Saracini quasi la meta
dell'impero orientale. I Califfi arabi s'insignorirono della Soria e
dell'Egitto, e dopo sottomessa l'Affrica, i lor Luogo-tenenti
soggiogarono la provincia romana che allora formava la monarchia de'
Goti in Ispagna. Approdarono i lor vascelli alle isole del Mediterraneo;
a dai porti di Creta e dai Forti della Cilicia, che erano le loro stanze
piu rimote, gli Emiri, o fedeli o ribelli ai Califfi, insultavano del
pari la maesta del trono e della capitale. Le province ancora obbedienti
agli imperatori presero nuova forma; alla giurisdizione dei presidenti,
dei consolari e dei conti furono sostituiti, sotto i successori
d'Eraclio, i _temi_[569] o governi militari quali ce li fa conoscere
l'imperator Costantino. L'origine di quei ventinove _temi_, dodici dei
quali in Europa, e diciassette in Asia, e del tutto oscura, ed incerta o
capricciosa l'etimologia dei loro nomi; arbitrari ne erano e cangiavano
spesso i confini; ma quei nomi, che sembrano piu strani alla nostra
orecchia, derivavano dal carattere e dalle attribuzioni delle milizie
pagate dalle province, ed alla lor custodia assegnate. La vanita dei
principi Greci si valse avidamente del simulacro d'alcune conquiste, e
della memoria dei dominii perduti. Si creo una nuova Mesopotamia sulla
riva occidentale dell'Eufrate; fu trasferito il nome di Sicilia col suo
pretore ad un'angusta striscia della Calabria, e un brano del ducato di
Benevento fu nomato il _tema_ della Lombardia. Mentre declinava l'impero
degli Arabi, poterono i successori di Costantino soddisfare il proprio
orgoglio, e in maniera piu stabile; le vittorie di Niceforo, di Giovanni
Zimisce e di Basilio II restaurarono la gloria, e i confini allargarono
dell'impero Romano. La provincia di Cilicia, la metropoli di Antiochia,
le isole di Creta e di Cipro tornarono alla fede di Cristo, e alla
signoria dei Cesari: il terzo dell'Italia fu annesso al trono di
Costantinopoli; fu distrutto il regno di Bulgaria, e gli ultimi sovrani
della dinastia Macedone diedero legge alle contrade che dalle sorgenti
del Tigri si estendono ai contorni di Roma. Nuovi nemici e nuove
calamita ottenebrarono nell'undecimo secolo questo bell'orizzonte; gli
avventurieri Normanni vennero ad invadere il rimanente dell'Italia, e i
Turchi svelsero dal trono romano quasi tutte le diramazioni dell'Asia.
Dopo queste perdite, regnavano ancora gli imperatori della casa Comnena
dalle sponde del Danubio a quelle del Peloponneso, e da Belgrado sino a
Nicea, a Trebisonda e alla tortuosa corrente del Meandro. Le vaste
province della Tracia, della Macedonia e della Grecia obbedivano al loro
impero; ad essi appartenevano Cipro, Rodi, Creta, e cinquanta isole del
mar Egeo, o del mar Santo[570], e questi avanzi superavano ancora
l'estensione del piu gran regno d'Europa.

Poteano ancora gli imperatori andar con ragione superbi, poiche fra
tutti i monarchi del cristianesimo, non v'era un solo che vantasse una
si gran capitale[571], si grossa rendita, e uno Stato si florido e
popoloso. Le citta dell'occidente erano decadute coll'impero, e le
rovine di Roma, le mura di melma, le case di legno, e l'angusto recinto
di Parigi e di Londra non davano ai Latini veruna idea che potesse
predisporli alla vista di Costantinopoli, al suo sito e alla sua
vastita, alla magnificenza de' suoi palagi, delle chiese, delle arti o
del lusso de' suoi innumerabili abitatori. Poteano i suoi tesori
stimolare o allettare l'avidita dei Persiani, dei Bulgari, degli Arabi e
dei Russi: ma la sua forza aveva sempre ributtato, e promettea di
ributtare ancora i lor temerarii assalti. Erano le province meno felici
e piu facili da conquistare, e si citavano pochi Cantoni e poche citta
che non fossero state poste a sacco dai Barbari, tanto piu ingordi di
bottino quanto piu scemi della speranza di fermare il piede in quelle
contrade ove faceano scorrerie. Dal regno di Giustiniano in poi,
l'impero d'oriente venne ogni di perdendo del suo primo splendore; la
forza struggitrice era piu potente di quella che tendeva a perfezionare,
e i mali della guerra erano aggravati da quelli piu durevoli che dalla
tirannide civile e dalla ecclesiastica discendevano. Sovente il
prigioniero, scampato dai Barbari, era spogliato e incarcerato dagli
agenti del suo sovrano. La superstizione dei Greci ne ammolliva lo
spirito coll'uso dell'orazione, e indeboliva il corpo coll'eccesso dei
digiuni: la moltitudine dei conventi e delle solennita privava la
nazione di gran numero di braccia e di giornate di lavoro. Nondimeno i
sudditi dell'impero Bizantino erano tuttavia il popolo piu industre e
piu operoso della terra. Era stata prodiga la natura al lor paese di
tutti i beneficii del suolo, del clima e della situazione, e la lor
indole paziente e pacifica era piu giovevole alla conservazione e al
ristauramento delle arti, di quel che potesse esserlo lo spirito
guerriero e l'anarchia feudale dell'Europa. Le province che ancora eran
parte dell'impero, si popolarono e s'arricchirono sulle disgrazie di
quelle che irreparabilmente caddero in balia del nemico. Per fuggire il
giogo dei Califfi, vennero i Cattolici della Siria, dell'Egitto e
dell'Affrica a cercare il dominio del loro legittimo principe e la
societa dei lor fratelli. Fu accompagnato e addolcito il loro esilio
dalle ricchezze mobiliari, che sfuggono alle indagini dell'oppressione,
e Costantinopoli accolse nel suo grembo il commercio che abbandono Tiro
ed Alessandria. I Capi dell'Armenia e della Scizia, scacciati dal nemico
o dalla persecuzion religiosa, vi furono con ospitalita ricevuti; si
diede coraggio a quei che li avean seguiti di fabbricare nuove citta e
di coltivar le terre deserte; e molti angoli dell'Europa e dell'Asia han
conservato e il nome e le costumanze, o la memoria almeno, di quelle
colonie. Quelle tribu dei Barbari, che coll'armi alla mano avean fermato
il piede sul territorio dell'impero, furono anch'esse a poco a poco
ridotte sotto le leggi della chiesa e dello Stato. Quando avessi
bastanti documenti per descrivere i ventinove temi della monarchia
Bisantina, dovrei per avventura ristringermi alla esposizione di una
sola di queste province che desse a conoscere le altre. Per buona sorte
posso parlare minutamente di una che piu merita attenzione, cioe di
quella del Peloponneso, nome che sara gradevole alla curiosita di tutti
i dilettanti delle cose antiche.

Sin dall'ottavo secolo, durante il procelloso regno degli Iconoclasti,
alcune geldre di Schiavoni, che precorsero lo stendardo reale della
Bulgaria, aveano inondato la Grecia ed anche il Peloponneso[572]. Erano
stranieri Cadmo, Danao, e Pelope che aveano seminato di gia su quel
fertile suolo i germi della civilta e del sapere; ma dai selvaggi del
Nord furono totalmente sbarbate le reliquie di quelle gia isterilite
radici. Questa irruzione cangio la faccia del paese e gli abitatori;
perdette il sangue greco gran parte della sua purezza, e i nobili piu
superbi del Peloponneso ricevettero i nomi ingiuriosi di forestieri e di
_schiavi_. Sotto i regni successivi si pote in parte sgombrar quella
terra dai Barbari che la bruttavano; i pochi che vi si lasciarono furono
legati da un giuramento di ubbidienza, di tributo e di servigio
militare, che poi rinnovarono, e violarono soventi volte. Per una
singolar congiuntura, si unirono gli Schiavoni del Peloponneso e i
Saracini dell'Affrica ad assediare Patrasso. Erano gia agli estremi i
cittadini di quella citta, e per ravvivarne il coraggio si immagino di
dar loro a credere che veniva in soccorso il pretor di Corinto; fecero
essi una sortita cosi vigorosa che gli stranieri si rimbarcarono, i
ribelli si sottomisero, e fu attribuita la vittoria ad un fantasma, o ad
un guerriero incognito, che combatteva, si disse, nella prima schiera
sotto la figura dell'appostolo S. Andrea. Allora si orno dei trofei di
vittoria la cassa che conteneva le sue reliquie, e la stirpe prigioniera
fu per sempre addetta al servigio, e soggetta al potere della chiesa
metropolitana di Patrasso. Dalla rivolta delle due tribu schiavone,
stanziate nei contorni di Helos e di Lacedemone, fu spesso turbata la
pace della penisola. Qualche volta insultarono la debolezza del
ministero di Bisanzio, e qualche volta fecero resistenza alla sua
oppressione. Finalmente, alla nuova che veniva in soccorso un drappello
dei lor concittadini, carpirono una specie di carta che regolava i
diritti e i doveri degli Ezzeriti e dei Milengi, determinando l'annuo
tributo a mille ducento pezze d'oro. Nel descriver le province
dell'impero, il principe ebbe cura di non confondere cogli Schiavoni una
razza domestica, forse indigena, e che poteva trarre la sua origine dai
miseri Iloti. I Romani, e specialmente Augusto, aveano liberato dal
dominio di Sparta le citta marittime, e questo privilegio valse agli
abitanti il titolo di Eleuteri o di Laconii liberi[573]. Al tempo di
Costantino Porfirogeneta, avean gia quello di Manioti col quale
disonorarono l'amor di liberta coll'inumana usanza di prendere, e
saccheggiare i vascelli che s'arrenavano nei loro scogli. Il loro
territorio che non produceva biada, ma dava un gran ricolto d'olive, si
estendeva sino al capo Maleo; il lor Capo, o principe, era nominato dal
pretor di Bisanzio, e un piccol tributo di ottocento pezze d'oro era
un'arra delle loro immunita, piuttosto che di dependenza. Seppero gli
uomini liberi della Laconia manifestare l'energia romana, e lungo tempo
aderirono alla religione dei Greci antichi. Abbracciarono poi il
cristianesimo per cura dell'imperator Basilio; ma Venere e Nettuno avean
ricevuto gli omaggi di questi grossolani adoratori, anche cinque secoli
dopo che furono proscritte nell'impero Romano le divinita del
paganesimo. Il tema del Peloponneso comprendeva tuttavia quaranta
citta[574]; e nel decimo secolo, Sparta, Argo e Corinto poteano essere
egualmente lontane dall'antico splendore come dalla odierna poverta.
Quelli che possedevano le terre o i beneficii della provincia furono
obbligati al servigio militare, sia in persona, sia con sostituti: si
esigevano cinque pezze d'oro da ognuno dei ricchi possessori, e i
cittadini meno agiati si univano in certo numero a pagare questo
testatico. Quando fu pubblicata la guerra d'Italia, gli abitanti del
Peloponneso, per dispensarsi dal servigio, offersero cento libbre d'oro
(quattromila lire sterline) e mille Cavalieri con armi e bagagli. Le
chiese e i monasteri fornirono la loro quota, e si colse un sussidio
sacrilego dalla vendita delle dignita ecclesiastiche, e fu obbligato
l'indigente vescovo di Leucadia[575] a dichiararsi debitore ogni anno
d'una pensione di cento pezze d'oro[576].

Ma la ricchezza della provincia, la fonte piu certa delle rendite
pubbliche, derivava dalle preziose e abbondanti produzioni del traffico,
e delle manifatture. Si scorgono alcuni sintomi d'una sana politica in
una legge che libera da ogni imposizione personale i marinai del
Peloponneso, e gli operai che lavoravano la pergamena e la porpora. Pare
che sotto questo titolo si comprendessero gli opificii di tela, di lana,
e precipuamente di seta: fiorivano nella Grecia i primi fin dal tempo
d'Omero, e gli ultimi forse erano attivi sin dal regno di Giustiniano.
Queste arti esercitate in Corinto, in Tebe e in Argo occupavano e
mantenevano gran numero di persone: v'erano impiegati, secondo l'eta e
la forza rispettiva, uomini, donne, fanciulli, e se molti degli operai
erano schiavi, erano poi di condizion libera e onorata i loro padroni,
che dirigevano i lavori e ne raccoglieano il guadagno. I donativi che
offerse all'imperator Basilio suo figlio adottivo, che egli avea
ricevuti da una ricca matrona del Peloponneso, erano stati senza dubbio
fatti nei telai della Grecia. Quella donna, che si nomava Danieli, gli
mando un tappeto di bellissima lana che rappresentava gli occhi d'una
coda di pavone, e che era tanto grande da coprire il pavimento d'una
chiesa nuova eretta in onore di Gesu Cristo, dell'arcangelo S. Michele,
e del profeta Elia; di piu gli diede seicento pezze di seta e di tela di
varie qualita, e acconce a diversi usi. Le stoffe di seta tinte dei
colori di Tiro erano ricamate coll'ago, e tanta era la finezza delle
tele che una pezza intiera poteva stare nella cavita di una canna[577].
Uno storico di Sicilia, che descrive queste opere dell'industria greca,
ne fissa il prezzo secondo la quantita e la qualita della seta, la
finezza del tessuto, la vaghezza de' colori, il disegno dei ricami.
Ordinariamente nel tessuto delle stoffe si impiegava uno, due o tre
fili; ma se ne facevano di sei, che erano molto piu forti e piu cari.
Fra i colori si vanta col trasporto d'un retore lo scarlatto fiammante,
e il brillante piu mite del color verde. Si ricamavano in oro e in seta;
le righe o i circoli formavano gli ornamenti semplici; le piu belle
presentavano fiori esattamente imitati, e quelle che si facevano ad uso
del palagio o degli altari, spesso risplendeano di pietre preziose, ed
aveano figure contornate di file di perle orientali[578]. Sino al
duodecimo secolo era la Grecia l'unico paese cristiano, il quale
possedesse quell'insetto prezioso, a cui siam debitori della materia di
quella elegante superfluita, ed abili operai nell'arte del fabbricarle.
Ma gli Arabi erano stati destri a rubarne il segreto: i Califfi
dell'oriente e dell'occidente avrebbero creduto avvilirsi recando da un
paese infedele i mobili e le stoffe loro, e due citta di Spagna, Almeria
e Lisbona, divennero celebri per le manifatture di drappi di seta, per
l'uso che ne facevano, e forse pel traffico in estere parti. I Normanni
introdussero questi opificii nella Sicilia, e portandovi cosi un'arte
profittevole, Ruggero distinse la sua vittoria dalle ostilita uniformi
ed infruttuose di tutti i secoli. Dopo il sacco di Corinto, d'Atene e di
Tebe il suo Luogo-tenente imbarco nelle proprie navi una folla
prigioniera di tessitori e d'operai dei due sessi, trofeo glorioso pel
suo padrone, quanto vergognoso pel Greco imperatore[579]. Il re di
Sicilia, apprezzo sommamente il valore del donativo, e quando si tratto
di restituire i prigionieri, non eccettuo che quegli operai maschi e
femmine di Tebe e di Corinto, i quali lavoravano sotto un barbaro
signore, dice lo storico Bizantino, siccome un tempo gli Eretrii servi
di Dario[580]. Si fabbrico nel palagio di Palermo un magnifico edifizio
per questa industriosa colonia[581], e l'arte fu propagata dai figli
degli operai e dagli alunni che essi istruirono in modo da satisfare
alle sempre crescenti inchieste delle nazioni dell'occidente. Si puo
attribuire la decadenza dei telai alle turbolenze dell'isola, e alla
concorrenza delle citta italiane. Nell'anno 1314, la repubblica di Lucca
era fra le italiche la sola che facesse commercio di drappi di
seta[582]. Una rivoluzione interna ne disperse gli operai a Firenze, a
Bologna, a Venezia, a Milano ed anche nei paesi Transalpini; e tredici
anni dopo questo avvenimento, e ordinato negli statuti di Modena di
piantar gelsi, ed e regolata l'imposizione sulla seta cruda[583]. I
climi settentrionali non son tanto acconci a educare i bachi da seta; ma
quelli della Cina e dell'Italia mantengono i telai della Francia e
dell'Inghilterra[584].

Qui specialmente ho da dolermi che l'incertezza e la insufficienza delle
memorie di quel tempo non mi concedano di esattamente valutare le
imposizioni, le rendite ed altri spedienti pecuniari dell'impero Greco.
Da tutte le province dell'Europa e dell'Asia venivano l'oro e l'argento
con flusso abbondante e regolare nell'erario imperiale. Le perdite
dell'Impero, spogliando il tronco di qualche ramo crebbero la grandezza
relativa di Costantinopoli, e le massime del dispotismo ristrinsero lo
Stato nella sola capitale, la capitale nella Corte, e la Corte nella
persona del principe. Un viaggiatore ebreo, che giro l'oriente nel
duodecimo secolo, si perde ad ammirar le ricchezze di Bisanzio. «Cola,
dice Beniamino di Tudela, in quella regina delle citta, colano ogni anno
le contribuzioni dei sudditi dell'impero; le sue alte torri sono piene
zeppe di seta, di porpora e d'oro. E fama che Costantinopoli paghi ogni
giorno al sovrano ventimila pezze d'oro, imposte alle botteghe, alle
taverne, alle fiere, ai mercadanti della Persia, dell'Egitto, della
Russia, dell'Ungheria, dell'Italia e della Spagna, che accorrono cola
per mare e per terra[585].» In argomento di danaro, l'autorita d'un
Ebreo e senz'altro assai valutabile; ma poiche i trecento sessantacinque
giorni dell'anno farebbero la somma di piu di sette milioni di lire
sterline, son d'avviso che convenga sottrarne almeno le tante feste del
Calendario greco. I tesori adunati da Teodora e da Basilio II
indicheranno in un aspetto incerto, ma luminoso, le rendite e i sussidi
che avea l'impero. La madre di Michele, prima di ritirarsi in un
chiostro, volle ammonire o svelare la prodigalita dell'ingrato figlio,
dando un conto fedele delle ricchezze che passavano tra le sue mani.
Montava la somma a cento novemila libbre d'oro, e inoltre a trecentomila
libbre d'argento, frutto della sua economia e di quella del marito[586].
Non e men celebre l'avarizia di Basilio di quel che lo sia il valore e
la fortuna di lui. Pago e ricompenso i suoi eserciti vittoriosi senza
toccare un tesoro di centomila libbre d'oro (circa otto milioni
sterlini), che egli custodiva nelle volte sotterranee del palazzo[587].
A cosi fatti cumuli di danaro si oppone la teorica e la pratica
dell'odierna nostra politica, e siam piu inclinati a calcolar la
ricchezza nazionale sopra l'uso e l'abuso del credito pubblico. Pure, un
re temuto dai nemici, una repubblica rispettata dagli alleati van
seguendo tuttavia queste massime degli antichi governi, e l'uno e
l'altra hanno ottenuto il lor fine, che per l'uno era la potenza
militare, per l'altra la domestica tranquillita.

Qualunque fossero le somme serbate ai bisogni giornalieri e futuri dello
Stato, erano messe in prima linea le spese consacrate alla pompa, e ai
piaceri dell'imperatore, ne altri limiti aveano che la sua volonta. I
principi di Costantinopoli si scostavano assai dalla semplicita della
natura; ma pure, al ritorno della bella stagione guidati dal gusto e
dalla moda, andavano, lungi dal fumo e dallo strepito della capitale, a
respirare un'aria piu pura; godevano essi, o parea che godessero, della
villereccia allegria delle vendemmie; si divertivano alla caccia, e nei
piu tranquilli passatempi della pesca, o quando era piu infocata la
state, cercavano i luoghi ombrosi e rinfrescati dai venti marini. Su le
coste e le isole dell'Asia e dell'Europa torreggiavano le magnifiche
loro case campestri; ma invece di que' modesti ornamenti d'un'arte, che,
cercando di celarsi, non vuol che abbellire le scene della natura, i
marmi dei loro giardini servivano solo a far mostra della ricchezza del
padrone, e dell'opera dell'artista: i demanii del principe, dilatati
colle eredita e colle confische, aveano data al sovrano la proprieta
d'un gran numero di superbi palazzi in citta e nei sobborghi: dodici
erano occupati dai ministri di Stato: ma il gran palazzo, residenza
principale dell'imperatore, conservo sempre per undici secoli lo stesso
spazio fra l'Ippodromo, la cattedrale di S. Sofia, e i giardini, le
molte terrazze dei quali scendevano sino alle rive della
Propontide[588]. Quando Costantino eresse il primo edificio, si era
proposto in animo di copiare o eguagliare l'antica Roma, e gli
abbellimenti a mano a mano aggiunti dai suoi successori miravano a
gareggiare colle meraviglie del Mondo antico[589]. Nel decimo secolo, il
palazzo di Bisanzio, infallibilmente superiore per solidita, grandezza e
magnificenza a quanto si conosceva allora, era l'ammirazione dei popoli
o quella almen dei Latini[590]; ma il lavoro e i tesori di sette secoli
non aveano creato altro che una gran mole irregolare: ogni edificio
separato portava l'impronta del tempo in cui fu eretto e del gusto del
fondatore, e l'angustia dello spazio pote talora dar motivo al monarca
regnante di demolire, forse con segreta compiacenza, l'opera de'
predecessori. Il risparmio dell'imperator Teofilo non fu diretto al suo
lusso privato, ne a cosa che potesse aumentare la pompa della sua Corte.
Da un suo ambasciatore, ch'egli particolarmente amava, e che aveva fatto
stordire gli stessi Abbassidi coll'orgoglio e colle liberalita, gli fu
recato il modello d'un palazzo allora costrutto dal Califfo di Bagdad su
le sponde del Tigri. Immediatamente fu imitato, e migliorato ancora: le
nuove fabbriche di Teofilo[591] furono corredate di giardini e di cinque
chiese, fra le quali una era considerevole per la vastita e la bellezza;
avea tre cupole; la cima di bronzo dorato posava su colonne di marmi
italiani, e i muri erano pure incrostati di marmi di piu colori:
quindici colonne di marmo frigio sorreggevano, davanti alla chiesa, un
portico semicircolare, che avea la forma e la denominazione del _Sigma_
greco, e pari era la costruzione delle volte sotterranee. Una fontana
decorava la piazza dinnanzi al portico, e gli orli del bacino erano di
lamina d'argento. Al cominciar d'ogni stagione, si empieva la vasca
delle frutta piu deliziose, che, per divertire il principe, si
lasciavano pigliare alla plebe; ed egli godeva di questo tumultuoso
spettacolo dall'alto di un trono sfolgorante d'oro e di gemme, collocato
sopra una gradinata di marmo alta quanto un alto terrazzo. Stavano
seduti sotto il trono gli officiali delle guardie, i magistrati, e i
Capi delle fazioni del circo; occupava il popolo i gradini piu bassi, e
nel davanti era piena la piazza di truppe di ballerini, di cantanti, di
pantomimi. Il palazzo della giustizia, l'arsenale e gli uffici
contornavano la piazza, e di piu v'era la camera _di porpora_, cosi
denominata per la distribuzione de' manti di scarlatto e di porpora, che
cola ogni anno faceasi dalla mano stessa dell'imperatrice. La lunga fila
degli appartamenti del palazzo era adatta alle varie stagioni: v'erano a
profusione il marmo, il porfido, quadri, statue, mosaici, oro, argento,
pietre preziose. A si bizzarra magnificenza pose Teofilo in opera
l'abilita degli artisti del suo tempo; ma il buon gusto d'Atene avrebbe
spregiato que' frivoli e dispendiosi lavori, tra i quali si vedeva un
albero d'oro, ne' rami e nelle foglie del quale si celava una
moltitudine di uccelli artefatti, da' quali s'udiva il gorgheggio
speciale d'ognuno, e due lioni d'oro massiccio, grandi al naturale, che
giravano gli occhi e ruggivano come quelli delle foreste. Anche i
successori di Teofilo, pertinenti alle dinastie di Basilio e di Comneno,
ambirono di lasciar dopo se qualche monumento del regno loro, e la parte
piu ricca ed augusta del palazzo ebbe da loro il titolo di _Triclinio_
d'oro[592]. Cercavano i piu doviziosi, e i piu nobili tra i Greci
d'imitare con proporzion conveniente il sovrano, e quando con vesti
ricamate passavano a cavallo per le contrade, erano da' fanciulli
creduti altrettanti re[593]. Danieli, quella matrona del
Peloponneso[594], che ho mentovata sopra, le cure della quale aveano
contribuito al primordio della fortuna di Basilio il Macedone, fosse
amore o vanita, volle vedere il suo figlio adottivo nella pompa di tutta
la sua grandezza. Per fare il viaggio di cinquecento miglia, quante se
ne contavano da Patrasso a Costantinopoli, non le parvero per l'eta, o
per la mollezza sua, abbastanza agiate le vetture o i cavalli: venne in
lettiga portata da dieci schiavi robusti, e trecento ne impiego a
quest'uso, moltissime essendo le fermate pe' ricambi. Accolsela Basilio
con filial riverenza nel palazzo di Bisanzio, e gli onori le comparti di
reina; e veramente, qual che si fosse la condizione di costei, i
donativi ch'ella fece all'imperatore non erano indegni della regia
magnificenza. Ho gia descritti i bei lavori del Peloponneso, in lino, in
seta e lana che erano parte del regalo; ma il piu magnifico dono fu
quello di trecento giovanetti di rara avvenenza, fra' quali cento erano
eunuchi[595]: «imperocche ben sapeva essa, scrive lo storico, essere
l'aria della Corte piu confacente a questa specie d'insetti, che la
cascina d'una pastorella alle mosche nella state.» Ella fu padrona,
sinche visse, della maggior parte de' demanii del Peloponneso; e nel suo
testamento nomino erede universale Leone, figlio di Basilio. Pagati
ch'ebbe i legati, uni questi al demanio imperiale ottanta case di
campagna o poderi: fece liberi tremila schiavi della Danieli,
trapiantandoli sulla costa d'Italia, e formandone una colonia. Dalla
fortuna di una semplice privata si puo di leggieri argomentare qual
fosse la ricchezza e la magnificenza degli imperatori.

In un governo assoluto che non ha riguardo alle condizioni nobili o
plebee, tutti gli onori vengono dal sovrano, e il grado, sia in Corte,
sia nel rimanente dell'impero, dipende dai titoli o dalle cariche,
ch'egli da o toglie a sua voglia. In un intervallo di oltre a dieci
secoli, da Vespasiano sino ad Alessio Comneno[596], il Cesare fu la
seconda persona, o almeno ebbe il secondo posto nello Stato; di poi si
venne piu facilmente concedendo il titolo supremo d'_Augusto_ ai figli
ed ai fratelli del monarca regnante. Lo scaltro Alessio, che, senza
violarlo, eludere voleva l'impegno contratto con un possente Collega, il
marito di sua sorella, e ad un tempo ricompensare la pieta del fratello
Isacco, senza farne un suo eguale, immagino una dignita nuova superiore
a quella di Cesare. Per la flessibilita propria della lingua greca pote
congiungere i nomi d'Augusto e d'Imperatore (_Sebasto_ et
_Auctocratore_), e formo la sonora parola di _Sebastocratore_. Egli era
maggiore di Cesare, e sedeva sul primo gradino del trono; le
acclamazioni pubbliche ripetevano il suo titolo, e nell'esterno non
differiva dal sovrano che negli ornamenti del capo e nella calzatura.
Solamente l'imperatore portava i coturni di porpora o di color rosso, e
il diadema o la tiara che gli imperatori Greci aveano presa dalla
costumanza dei re di Persia[597]. Era questo un gran berretto
piramidale, di stoffa di lana o di seta, quasi coperto da un ammasso di
perle e di diamanti; un circolo orizzontale, e due archi d'oro formavano
la corona; vedeasi in cima nel punto d'intersezione un globo o una
croce, e cadeano sulle guance due cordoni o pendenti di perle. I coturni
del Sebastocratore e del Cesare erano verdi, e le corone _aperte_, e non
tanto cariche di pietre preziose. Creo Alessio le dignita di
_Panhypersebasto_ e di _Protosebasto_ inferiori a quella del Cesare, e
questi titoli, pel suono e pel senso, poteano essere gradevoli a una
orecchia greca. Accennano essi una superiorita e un primato sul semplice
titolo d'Augusto, titolo sacro e primitivo d'un principe romano, che
allora, spoglio dell'antica dignita, tocco agli alleati e agli ufficiali
della corte Bisantina. La figlia d'Alessio non sa contenersi per la
compiacenza di questa bella gradazione di speranze e d'onori: ma come
gli ingegni piu meschini possono acquistar la scienza della parola, non
duro gran fatica l'orgoglio dei successori d'Alessio ad arricchire
questo dizionario di vanagloria; diedero essi ai figli o ai fratelli
prediletti il nome piu sublime di padrone o di _despota_, al quale fu
conceduta una nuova pompa e nuove prerogative, e fu registrato
immediatamente dopo la dignita d'imperatore. Questi non dava in generale
se non ai principi del sangue i cinque titoli, I di _despota_, II di
_Sebastocratore_, III di _Cesaro_, IV di _Panhypersebasto_, V di
_Protesebasto_, ed erano emanazioni della sua maesta; ma come a queste
dignita non s'accoppiava alcun officio, erano per se inutili e aveano
una autorita affatto precaria.

Ma in tutte le monarchie, i ministri della Corte e dell'erario,
dell'armata navale e dell'esercito sono partecipi dell'autorita reale e
del governo. Solo i titoli son differenti; e nel volger dei secoli, i
conti o i prefetti, il pretore e il questore discesero a poco a poco,
mentre i loro inferiori salirono ai primi gradi dello Stato. I. Nella
monarchia, che tutto riduce alla persona del principe, le cerimonie e le
altre particolarita della Corte formano il dipartimento piu rispettato.
Il _curopalata_[598], elevato a un ordine si illustre sotto il regno di
Giustiniano, fu soppiantato dal _protovestiario_, il quale da prima non
aveva altra incombenza che quella della guardaroba; fu estesa la sua
giurisdizione su tutti gli ufficiali che servivano alla pompa e al lusso
del principe, e colla sua bacchetta d'argento presedeva alle udienze
pubbliche e private. II. Giusta le disposizioni di Costantino, ai
ricevitori delle rendite pubbliche si dava il nome di _Logoteti_ o
computisti; si distinguevano i Logoteti del demanio, delle poste,
dell'esercito, dell'erario pubblico e della cassa privata, e si paragono
il _gran Logoteta_, supremo custode delle leggi e delle rendite, ai
cancellieri delle monarchie Latine[599]. Avea l'ispezione su tutta
l'amministrazion civile, ed era aiutato in questa incombenza da' suoi
subalterni, l'_eparca_ o prefetto della citta, il primo segretario, i
custodi del sigillo privato, degli archivi e dell'inchiostro purpureo,
riservato per le sottoscrizioni dell'imperatore[600]. L'introduttore e
l'interprete degli ambasciatori esteri portava i titoli di gran
_Shiaus_[601] e di _Dragomano_[602], nomi tratti dalla lingua turca e
ancora famigliari alla Porta. III. I _familiari_, il cui titolo da
principio fu si modesto, e che non aveano altro impiego che quello di
stare alla guardia del principe, s'innalzarono a poco a poco al grado di
generali; i temi militari dell'oriente e dell'occidente, le legioni
dell'Europa o dell'Asia furono compartite sovente fra molti generali
particolari, sino a tanto che il _gran familiare_ venne investito del
comando universale e assoluto delle forze di terra. Le incombenze del
protostratore si riduceano in principio ad aiutar l'imperatore quando
montava a cavallo, e coll'andar del tempo divenne in guerra il
Luogo-tenente del gran familiare: le scuderie, la cavalleria, e quanto
concerneva la caccia e la falconeria furono da lui dependenti. Lo
_stratopedarca_ esercitava l'ufficio di gran giudice del campo; il
_protospatario_ comandava le guardie; il _contestabile_[603], il _grande
eteriaco_, e l'_acolito_ erano i diversi Capi dei Franchi, dei Barbari,
e dei Varangi o Inglesi, mercenari esteri e che, degenerati i Greci,
componeano la forza degli eserciti di Bisanzio. IV. Il _gran duca_
disponeva delle forze navali, le quali in assenza sua obbedivano al
_gran drungario_ dell'armata navale, e a questi era sostituito l'_Emir_
o _ammiraglio_, nome tolto dalla lingua dei Saracini[604], ma poi
ammesso in tutte le lingue d'Europa. Questi ufficiali e molti altri, che
vano sarebbe il numerare formavano la gerarchia civile e la militare:
gli onori e gli emolumenti, l'abito e i titoli d'ognuno, infine i saluti
che dovean farsi scambievolmente, o la rispettiva preminenza, furono
regolati con piu cura che non si sarebbe impiegata a formar la
costituzione d'un popolo libero: era quasi portato il codice alla
perfezione, quando questo vano edificio, monumento di fasto e di
servitu, fu per sempre sepolto sotto le rovine dell'impero[605].

L'adulazione e il timore hanno impiegato verso persone simili a noi i
titoli piu alti, le positure piu umili, che dalla divozione furono
scelte per onorar l'Essere Supremo. Diocleziano prese dal servil
cerimoniale della Persia l'usanza dell'_adorare_[606] l'imperatore, di
prostrarsi davanti a lui e di baciargli i piedi; e s'e mantenuta,
crescendo sempre in servilita, sino all'ultima epoca della monarchia dei
Greci; eccetto le domeniche, in cui si ometteva per motivi di orgoglio
religioso, queste vergognose riverenze si esigevano da quanti erano
ammessi alla presenza del monarca, e doveano assoggettarvisi i principi
decorati del diadema e della porpora, gli ambasciatori dei sovrani
independenti come i Califfi dell'Asia, dell'Egitto e della Spagna, i re
di Francia e d'Italia, ed anche gli imperatori Latini. Nel trattar gli
affari Luitprando, vescovo di Cremona[607], difese la liberta d'un
Franco e la dignita d'Ottone suo signore: ma sincero, siccome egli era,
non sa velare l'umiliazione della sua prima udienza. Quando s'accosto al
trono, gli uccelli dell'albero d'oro cominciarono i lor gorgheggi, a cui
tenner bordone i ruggiti dei due leoni d'oro. Fu obbligato, del pari che
i suoi due compagni, a curvarsi e a prostrarsi, e tre volte colla fronte
tocco la terra. Nei pochi istanti che duro quest'ultima cerimonia, con
una macchina era stato innalzato il trono sino alla soffitta, e vi
compariva l'imperatore con abiti nuovi, e ancor piu sontuosi, e la
conferenza termino in un superbo e maestoso silenzio. Il vescovo di
Cremona, nel suo racconto cosi curioso e tanto notabile pel suo candore,
espone le cerimonie della Corte di Bisanzio: queste anche presentemente
sono osservate dalla Porta, e si mantennero fino all'ultimo secolo nella
Corte dei Duchi di Moscovia o di Russia. Dopo un lungo viaggio per mare
e per terra, da Venezia a Costantinopoli, l'ambasciatore si fermo alla
porta d'oro, sino a tanto che venissero gli ufficiali che dovean
condurlo al palazzo assegnatogli; ma questo palazzo era una prigione, e
dai suoi rigidi guardiani gli era interdetto ogni comunicazione coi
forestieri, o coi nativi del paese. Offerse egli nella prima udienza i
donativi del suo padrone, i quali consistevano in ischiavi, in vasi
d'oro, e in armi di gran valore. Il pagamento de' soldati, con
ostentazione fatto alla sua presenza, gli diede lo spettacolo della
magnificenza dell'impero: egli fu uno dei convitati al banchetto
reale[608], dove gli ambasciatori delle nazioni erano disposti in
ordinanza, e collocati a seconda della stima o del disprezzo che ne
aveano i Greci: l'imperatore mandava dalla sua tavola come per gran
favore i piatti che egli aveva assaggiati, ed ognuno de' suoi favoriti
ricevette un abito d'onore[609]. Ogni mattina e ogni sera gli ufficiali
dell'ordine civile e del militare andavano al palazzo ad esercitare il
loro impiego: il padrone qualche volta gli onorava d'una occhiata o d'un
sorriso; dichiarava i suoi voleri con un moto di testa o con un segno:
davanti a lui tutti i grandi della terra stavano in piedi umili e
silenziosi. Quando l'imperatore facea per la citta i suoi passeggi
trionfali, in tempi fissi o in occasioni straordinarie, si mostrava
liberamente agli occhi del pubblico: le cerimonie inventate dalla
politica erano collegate a quelle della religione, e le feste del
Calendario greco determinavano le sue visite alle principali chiese.
Nella vigilia di queste processioni, gli araldi annunciavano la pia
intenzion del principe, o la grazia di cui degnava i suoi sudditi. Si
scopavano e purificavano le strade, si seminavan i fiori sulle finestre
e sui balconi, si esponevano mobili preziosi, vasellami d'oro e
d'argento, tappezzerie di seta, e da una severa disciplina era represso
e frenato il tumulto della plebe. Precedeano gli ufficiali dell'esercito
coi loro soldati, e li seguiva una lunga fila di magistrati e
d'ufficiali dell'ordine civile; gli eunuchi e i familiari componevano la
guardia dell'imperatore, e il patriarca col clero lo riceveano
solennemente alla porta della chiesa. Non si lasciava alle voci
grossolane ed alle acclamazioni spontanee della moltitudine la cura di
applaudire; erano collocati drappelli di _Azzurri_ e di _Verdi_ in modo
conveniente nel luogo per cui passava l'imperatore, e quel furore di
questioni, che aveano gia scossa la capitale, s'era a poco a poco
cangiato in una gara di servitu. Rispondeansi a vicenda gli uni agli
altri coi cantici in lode dell'imperatore; i lor poeti e musici
dirigevano il coro, e voti di lunga vita[610] ed augurii di vittorie
erano il ritornello d'ogni strofetta. L'udienza, il banchetto, la chiesa
rimbombavano dei medesimi applausi, e, quasi per provare l'immensa
estensione del dominio del principe erano ripetuti in latino[611], nel
linguaggio dei Goti, dei Persiani e Francesi, ed anche degli Inglesi, da
uomini mercenari tolti da queste varie nazioni, o eletti a
rappresentarli[612]. Costantino Porfirogeneta ha raccolto questa scienza
del cerimoniale e della adulazione[613] in un volume scritto in uno
stile pomposo ad un'ora e fanciullesco, e pote la vanita dei suoi
successori aggiungervi un lungo supplimento. Pure, riflettendo un poco,
dovea ciascun d'essi rammentarsi che si profondeano eguali acclamazioni
a tutti gli imperatori e a tutti i regni; e chi di loro era uscito d'una
condizione privata poteva sovvenirsi, che il momento in cui aveva alzato
di piu la voce ed applaudito con piu ardore, era quello in cui invidiava
la fortuna o cospirava alla vita del suo predecessore[614].

I principi delle nazioni settentrionali, popoli, dice Costantino, senza
fede e senza fama, ambivano l'onore di allearsi alla famiglia dai Cesari
con matrimoni, sia ottenendo la mano d'una principessa del sangue
imperiale, o congiungendo a qualche principe Romano le proprie
figlie[615]. Quel vecchio monarca, nelle sue istruzioni al figlio, viene
svelando le segrete massime inventate dalla politica e dall'orgoglio;
insegna le risposte piu decenti, che ponno darsi per eludere quelle
insolenti e irragionevoli proposte. La natura, dice il prudente
imperatore, stimola ogni animale a cercarsi una compagna fra gli animali
della sua specie, e per la lingua, la religione ed i costumi si divide
il genere umano in diverse tribu. Merce d'una saggia attenzione a serbar
la purita delle razze, l'armonia si mantiene della vita pubblica e della
privata; ma dalla lor mescolanza nasce il disordine e la discordia. Tali
furono l'opinione e i principii secondo i quali si regolarono i prudenti
Romani, le leggi dei quali proscrivevano il matrimonio d'un cittadino e
d'una forestiera. Ai tempi della liberta e delle virtu, avrebbe un
senatore sdegnato per sua figlia la mano d'un re, e Marc'Antonio
sposando una Egiziana fece onta alla sua riputazione[616]; e la pubblica
censura obbligo Tito a licenziare, malgrado suo e malgrado di lei,
Berenice[617]. Per meglio perpetuare l'autorita di questa massima, si
suppose che Costantino il Grande la confermasse. Gli ambasciatori delle
nazioni estere, e di quelle soprattutto che non aveano abbracciato il
cristianesimo, furono solennemente avvertiti che queste alleanze dal
fondator della capitale e dalla religion dell'impero erano state
proscritte. La pretesa legge fu incisa sull'altare di S. Sofia, e si
dichiaro decaduto dalle comunioni civili e religiose de' Romani
quell'empio che osasse macchiar la maesta della porpora. Se da qualche
falso fratello avessero gli ambasciatori saputo la storia della Corte di
Bisanzio, avrebber potuto allegare tre memorabili infrazioni fatte a
questa legge immaginaria, il matrimonio di Leone o piuttosto di suo
padre Costantino IV colla figlia del re dei Cozari, quello d'una nipote
di Romano con un principe Bulgaro, e l'altro finalmente di Berta,
principessa francese o italiana, col giovane Romano figlio dello stesso
Costantino Porfirogeneta. Ma a queste tre obbiezioni vi avean tre
risposte che togliean la difficolta e statuivano la legge: I. Il
matrimonio di Costantino Copronimo era considerato colpevole; questo
principe, nato nell'Isauria, e trattato da eretico, che avea macchiata
la purita battesimale e dichiarata guerra alle Immagini, avea di fatto
sposato una Barbara. Quest'empia alleanza avea posto il colmo a' suoi
delitti e l'aveva abbandonato alla censura della chiesa e della
posterita.

[A. D. 941]

II. Romano non poteva essere considerato come imperator legittimo: nato
di famiglia plebea, s'avea usurpato il trono, ignorava le leggi, e non
pensava all'onore della monarchia. Suo figlio Cristoforo, padre della
giovanetta che sposo il re Bulgaro, non avea che il terzo grado nel
collegio de' principi, ed era poi suddito ad un tempo e complice del suo
colpevole padre. Sinceri e zelanti cristiani erano i Bulgari, e la
sicurezza dell'impero, non che la liberta di piu migliaia di
prigionieri, dependeano da questa mostruosa alleanza. Nondimeno, non
potendo motivo alcuno esentarlo dalla legge di Costantino, fu dal clero,
dal senato e dal popolo disapprovato il suo contegno, e in vita e in
morte gli fu rimproverato l'obbrobrio dello Stato. III. Il saggio
Porfirogeneta avea trovato una difesa piu onorevole pel maritaggio di
suo figlio colla figlia di Ugone re d'Italia. Dal gran Costantino,
principe ragguardevole per la santita, apprezzavasi la fedelta e il
valore dei Franchi[618]; e lo spirito profetico onde era dotato lo avea
istruito della loro grandezza. Furono eccettuati dalla proibizion
generale essi soli. Ugone re di Francia discendeva in linea retta da
Carlomagno[619], e sua figlia Berta aveva ereditato le prerogative della
famiglia e della nazione. A poco a poco la voce della verita e quella
della malevolenza vennero scoprendo la frode, o l'errore della Corte
imperiale: invece del reame di Francia, i possedimenti di Ugone si
restrinsero alla semplice contea d'Arles: ma tutti eran d'accordo nel
dire, che giovandosi delle turbolenze di quel tempo, usurpata avesse la
sovranita della Provenza, e invaso il regno di Italia. Suo padre non era
che un semplice gentiluomo, e se Berta era del sangue dei Carlovingi, il
bastardismo e la libidine aveano lordato ogni grado di quella stirpe.
Ugone aveva avuta per suocera la famosa Valdrade, che fu concubina
piuttosto che moglie di Lotario II, e che con quest'adulterio, col
divorzio e colle seconde nozze avea provocato sopra di se i fulmini del
Vaticano. Sua madre, che nomavasi la gran Berta, fu successivamente
sposa del conte d'Arles e del Marchese di Toscana; colle sue galanterie
scandalezzo l'Italia e la Francia, e sino al suo sessantesim'anno i
drudi, che ella ebbe di tutte le classi, furono zelanti istrumenti della
sua ambizione. Imito il re d'Italia l'incontinenza della madre e della
suocera, e a tre delle sue concubine favorite si diedero i nomi classici
di Venere, di Giunone e di Semele[620]. La figlia di Venere fu ceduta
alle istanze della Corte di Bisanzio; lascio il nome di Berta per
pigliare quello di Eudossia, e fu maritata o piuttosto impalmata al
giovine Romano, erede presuntivo dell'impero di oriente. Per la poca eta
dei due sposi fu sospesa la consumazion del matrimonio; ma quest'unione
non si esegui, essendo morta Eudossia cinque anni dopo. L'imperatore
Romano sposo in seconde nozze una plebea, ma di sangue romano, e ne ebbe
due figlie, Teofane ed Anna, amendue maritate con principi. La maggiore
fu data per pegno di pace al figlio d'Ottone il Grande, che aveva
domandata questa alleanza colle armi e colle negoziazioni. Si potea
dubitare se un Sassone avesse diritto ai privilegi della nazion
Francese; ma la fama e la pieta d'un eroe, restauratore dell'impero
d'occidente, attutirono ogni scrupolo. Teofane dopo la morte del suocero
e del marito governo Roma, l'Italia e l'Alemagna nella minorita di suo
figlio Ottone III, e i Latini commendarono le virtu d'un'imperatrice,
che sagrifico la ricordanza del suo paese a doveri piu sacri[621]. Nel
matrimonio della sorella Anna, la voce imperiosa della necessita o del
timore impose silenzio a tutti i pregiudizi, e rimosse tutti i riguardi
relativi alla dignita imperiale. Un idolatra settentrionale, Volodimiro,
duca di Russia, aspiro alla mano della figlia degli imperatori; sostenne
l'inchiesta con minacce di guerra, colla promessa di convertirsi e
coll'offerta di soccorso contro un ribelle che turbava l'impero. La
principessa Greca, vittima della sua religione, fu svelta dal palazzo
de' suoi avi, e condannata a correre in cerca d'una corona selvaggia, e
d'un esiglio disperato sulle rive del Boristene appresso al Circolo
polare[622]. Pure il matrimonio fu felice, e fecondo: la figlia di
Geroslao, nipote d'Anna, illustre pel sangue da cui proveniva, sposo un
re di Francia, Enrico I, il quale ando a cercare una moglie sui confini
dell'Europa e del Cristianesimo[623].

Nella sua reggia di Bisanzio, l'imperatore era il primo schiavo del
cerimoniale, che imponeva ai sudditi, e di quelle rigorose formalita,
che regolavano ogni parola ed ogni gesto; l'_etichetta_ lo assediava nel
suo palazzo, e disturbava l'ozio del suo ritiro in campagna. Ma egli
disponeva arbitrariamente della vita e della fortuna di piu milioni
d'uomini, e spesso addiviene che i piu nobili ingegni, che si ridono dei
vani piacere della pompa e del lusso, son poi sedotti dal piacere piu
attraente di comandare ai loro eguali. S'accoppiava nel monarca il poter
legislativo coll'esecutivo; e Leone il Filosofo aveva annichilito quel
poco d'autorita che rimaneva al senato[624]. La servitu aveva renduto
ottuso lo spirito dei Greci, di modo che, fra i piu arditi atti di
ribellione, non si elevarono mai alla idea di una costituzione libera, e
la pubblica felicita non aveva altro sostegno, ne altra regola, che il
carattere particolar del monarca. La superstizione addoppiava anche piu
le catene. Quando l'imperatore riceveva la corona dal patriarca nella
chiesa di S. Sofia, giuravano i popoli a pie degli altari una sommession
passiva ed assoluta al suo governo e alla sua famiglia. Il principe, per
la parte sua, prometteva di astenersi quanto fosse possibile dalle pene
capitali e dalle mutilazioni: segnava una profession di fede ortodossa,
e giurava di obbedire ai decreti dei sette sinodi e ai canoni della
santa chiesa[625]. Ma vaghe ed indeterminate erano le sue proteste di
clemenza; facea quel giuramento non al popolo ma ad un giudice
invisibile, e fuor dei casi d'eresia, su cui si mostrava inesorabile il
clero, eran pronti i ministri del cielo a sostenere l'inevitabil diritto
del principe, e ad assolvere i piccoli falli del sovrano. Viveano
soggetti essi medesimi al magistrato civile; un cenno del despota
creava, trasferiva, deponeva i vescovi o li puniva di morte ignominiosa;
qualunque fosse la ricchezza, o il credito di costoro, non poterono mai,
come quelli della chiesa Latina, formar una repubblica independente, ed
anzi il patriarca di Costantinopoli condannava la grandezza temporale
del vescovo di Roma, mentre nel suo segreto gli portava invidia. Ma
l'esercizio del despotismo e per buona sorte frenato dalle leggi della
natura, e da quelle della necessita[626]. Il grado di sapere e di virtu
che si crede in quello che governa un impero, divien la misura
dell'attaccamento di lui alla sacra norma dei suoi faticosi doveri; e il
grado di vizio o di nullita che gli si suppone, lo determina vie
maggiormente a lasciarsi cadere di mano lo scettro troppo grave per lui;
allora e un ministro o un favorito quegli, che, con un filo
impercettibile, fa muovere il simulacro di re, e che, pel suo privato
interesse, assume il carico della pubblica oppressione[627]. In certi
istanti il monarca piu assoluto dee temere la ragione o il capriccio
d'una nazione schiava, e l'esperienza ha provato che l'autorita regia
perde in sicurezza e solidita cio che guadagna in estensione.

Invano un despota usurpa i titoli piu pomposi[628], invano stabilisce i
suoi dritti; egli alla fin fine non ha che la sua spada per difenderli
contro i nemici stranieri e domestici. Dal secolo di Carlo Magno a
quello delle Crociate, i tre grandi imperi, o popoli Greci, Saracini, e
Franchi, possedevano e si disputavano la terra allora nota, poiche non
parlo qui della Cina, la quale, per essere alla estremita dell'Asia, non
aveva che fare in quelle sommosse. Per giudicare delle lor forze
militari, convien paragonarne il valore, le arti che conoscevano, le
ricchezze che aveano, e finalmente la sommessione al Capo supremo, che
poteva movere tutte le molle dello Stato. I Greci, che nel primo punto
erano tanto inferiori ai lor rivali, erano in questa medesima parte
superiori ai Franchi; e nel secondo e terzo merito per lo meno
eguagliavano i Musulmani.

La ricchezza dei Greci faceva si che potessero assoldare nazioni piu
povere, e mantenere un'armata navale per difendere le proprie coste, e
portare il guasto alle terre nemiche[629]. Con un traffico del pari
vantaggioso alle due parti contraenti, cambiavano l'oro di
Costantinopoli col sangue degli Schiavoni, dei Turchi, dei Bulgari e dei
Russi; col valore contribuirono alle vittorie di Niceforo e di Zimisce;
e se una popolazione nemica ne restrignea troppo il confine, era
obbligata a bramar la pace per tornare alla difesa del suo paese, che a
loro istigazione veniva invaso da una tribu piu lontana[630]. Sempre i
successori di Costantino pretesero l'impero del Mediterraneo dalla foce
del Tanai sino alle colonne di Ercole, e sovente lo possedettero. La lor
capitale era piena di munizioni navali e d'abili operai: la situazione
della Grecia e dell'Asia, le lunghe coste, i profondi golfi e le molte
isole annesse all'impero, avvezzavano i sudditi alla navigazione, e il
commercio di Venezia e d'Amalfi era per l'armata imperiale un vivaio di
marinari[631]. Dopo la guerra del Peloponneso e le Puniche, non aveano
gli eserciti di mare aumentata la forza; ed avea la scienza di costruire
navigli fatto passi retrogradi. I carpentieri di Costantinopoli, come i
meccanici dei nostri giorni, ignoravano l'arte di fabbricare quei
maravigliosi edifizi che aveano tre, sei, o dieci ordini di remi, gli
uni sopra gli altri, o che operavano gli uni dietro degli altri[632]. _I
Dromoni_, o galee leggiere, dell'impero Bisantino[633] non avean che due
ordini composti ognuno di venticinque banchi; un banco portava due
remiganti che vogavano dall'uno e dall'altro fianco del navile.
Nell'atto del combattere, il capitano o centurione stava sulla poppa con
quello che portava la sua armatura; due piloti attendevano al timone e
due ufficiali stavano alla prora, l'uno per appostare, l'altro per
movere contra il nemico le macchine che scagliavano il fuoco greco. La
ciurma, come era l'uso nella infanzia dell'arte, adempieva ad un tempo
gli uffici di marinari e di soldati; erano muniti d'armi offensive e
difensive, d'archi e di freccie, di cui si valevano dall'alto del ponte,
e di lunghe picche che uscivano fuori dalle aperture dell'ordine
inferiore de' remi. E bensi vero che si facean talvolta piu grandi e piu
solide le navi da guerra; allora le fazioni di combattere e di
_manovrare_, si dividevano piu regolarmente fra settanta soldati e
dugento trenta marinari; ma generalmente erano di una forma leggiera, e
facili ai movimenti. Poiche il Capo Maleo, sulla costa del Peloponneso,
avea sempre una fama spaventosa, un numeroso navile imperiale fu
trasportato per terra e per lo spazio di cinque miglia, cioe per tutta
la larghezza dell'istmo di Corinto[634]. Le regole della tattica navale
non si erano cangiate da Tucidide in poi: una squadra di galee, nel
momento della zuffa, procedeva innanzi sotto la figura d'una mezza luna,
e si ingegnava di cacciare gli acuti speroni nei lati piu deboli delle
navi nemiche. Vedeasi sopra il ponte una macchina composta di forti
pezzi di legno, diretta a lanciar pietre e dardi; l'arrembaggio faceasi
mediante una gru, che sollevava e abbassava panieri pieni d'uomini
armati; il vario collocamento e la mutazion dei colori del padiglione
ammiraglio determinavano tutto il linguaggio dei segnali, che sono tanti
e cosi chiari fra i moderni. I fanali della galera capitana annunciavano
di notte gli ordini di cacciare, di combattere, di fermarsi, di rompere,
o di formar la linea. In terra i segnali di fuoco si ripeteano da una
montagna all'altra; una serie d'otto posti indicava una estension di
paese di cinquecento miglia, e cosi Costantinopoli era in poche ore
informata delle mosse ostili dei Saracini di Tarso[635]. Si puo
argomentare la forza navale degli imperatori Greci dalla descrizione
dell'armamento che prepararono per vincere Creta. Furono allestite nella
capitale, nelle isole del mar Egeo, e nei porti dell'Asia, della
Macedonia e della Grecia, cento dodici galere, e settantacinque navi
costrutte ad esempio di quelle della Panfilia. Questa squadra portava
trentaquattromila marinai, settemila e trecentoquaranta soldati,
settecento Russi, e cinquemila e ottantasette Mardaiti, provenienti da
una popolazione discesa dalle montagne del Libano. Il loro stipendio,
probabilmente per un mese, fu valutato trentaquattro centinaia d'oro,
cioe circa centotrentaseimila lire sterline. La nostra immaginazione si
perde nel catalogo delle armi e delle macchine, delle stoffe e delle
tele, de' viveri e de' foraggi, delle munizioni e degli utensili d'ogni
sorta, adoperati inutilmente al conquisto di un'isoletta, quando erano
bastanti a fondare una florida colonia[636].

L'invenzion del fuoco greco non origino, come quella della polvere da
schioppo, un total cambiamento nell'arte della guerra. A questo fuoco
liquido ando debitrice la citta, non che l'impero di Costantinopoli,
della sua liberazione. Gran guasti esso faceva negli assedii e nelle
battaglie marittime; ma poca cura si pose a perfezionare questa nuova
arte, o forse era men suscettiva di miglioramento. Per battere o per
difendere le fortificazioni, si continuo a far uso piu spesso e con
effetto maggiore delle macchine antiche, delle catapulte, delle baliste
e degli arieti. La sorte delle battaglie non era commessa al fuoco
rapido e terribile d'una linea di fanteria, che invano si difenderebbe
con armature da un fuoco simile della linea nemica. Il ferro e l'acciaio
erano sempre gli strumenti consueti di strage e di difesa: gli elmetti,
le corazze e gli scudi del decimo secolo erano per la forma, o per la
materia, poco differenti da quelli onde erano guerniti i compagni
d'Alessandro o di Achille[637]; ma invece d'accostumare i Greci moderni
a marciare costantemente, e pero senza stento, carichi di quell'utile
peso come i soldati delle antiche legioni, si portavano le armi d'una
soldatesca su carri leggeri che la seguivano, e di mala voglia,
all'avvicinarsi del nemico, ripigliavano frettolosamente i guerrieri un
arnese, che per difetto d'abitudine li impacciava. Le armi offensive
erano spade, scuri di battaglia e picche: ma la picca macedone era stata
accorciata d'un quarto, e ridotta alla misura piu comoda di dodici
cubiti o piedi. Aveano i Greci duramente sentita la forza dei dardi
scitici ed arabici; a quel tempo deploravano gli imperatori la decadenza
dell'arte di balestrare come una delle cagioni delle pubbliche,
calamita, e raccomandarono, o piuttosto ordinarono, che tutti gli uomini
addetti al servigio militare si dedicassero all'esercizio dell'arco,
sino all'eta di quarant'anni[638]. I _drappelli_ o reggimenti, erano per
lo piu di trecento soldati; e, siccome termine medio tra le linee sopra
quattro, e quelle sopra sedici uomini di profondita, la fanteria di
Leone e di Costantino si formava sopra una profondita d'otto soldati: ma
la cavalleria caricava con quattro di profondita, per questa giustissima
considerazione, che la pression dei cavalli di dietro non aumenta la
forza dell'urto che si fa nella fronte. Se si accresceva qualche volta
del doppio la densita degli ordini della fanteria o della cavalleria,
era segno d'una segreta diffidenza che si aveva del coraggio delle
schiere solamente destinate allora a spaventare col numero, e disposte a
lasciare ad un drappello scelto l'onore d'affrontar le picche e le spade
de' Barbari. L'ordinanza di battaglia sicuramente variava secondo la
qualita del terreno, secondo il disegno che si aveva, e secondo il
nemico; ma generalmente l'esercito formava due linee e una riserva, e in
tal guisa aveva una serie di speranze e di sussidi analoghi al carattere
e allo spirito giudizioso dei Greci[639]. Se la prima linea era
respinta, si ripiegava negli intervalli della seconda; e la riserva
compartendosi in due divisioni, girava i fianchi per profittar della
vittoria o per coprire la ritirata. La regolarita dei campi, e i metodi
del camminare, degli esercizi e delle fazioni, gli editti e i libri del
monarca Bisantino faceano almeno in teorica quanto puo fare
l'autorita[640]. Tanta era la ricchezza del principe e l'abilita de'
suoi numerosi operai, che gli eserciti aveano a biseffe tutto cio che
potean desiderare in utensili e in munizioni. Ma ne l'autorita del
principe, ne la bravura de' suoi artefici poteano formare la macchina
piu importante, cioe il soldato; e se il _cerimoniale_ di Costantino
suppone sempre che l'imperatore tornera trionfante[641], la sua tattica
non si eleva molto al di sopra degli espedienti di scampare da una
sconfitta, e di prolungare una guerra[642]. Non ostante qualche
passaggiera vittoria, erano scaduti i Greci nella propria opinione, e in
quella dei vicini. Mano tarda e lingua pronta, era il proverbio popolare
che indicava l'indole della nazione. Fu assediato l'autor della Tattica
nella capitale, e i Barbari, anche i piu deboli, che tremavano al solo
nome dei Saracini o dei Franchi, poterono superbire di quelle medaglie
d'oro e d'argento che aveano rapite all'imbelle sovrano di
Costantinopoli. Avrebbe potuto la religione, per molti titoli, ispirare
ad essi quel coraggio di cui, per colpa del lor governo e del carattere
proprio, mancavano: ma la religione dei Greci non insegnava che a
soffrire e a cedere. Niceforo, che per poco rintegro la disciplina e la
gloria del nome Romano, volle compartire gli onori del martirio ai
cristiani, che in una santa guerra contro gli infedeli perdessero la
vita: ma il patriarca, i vescovi e i primari senatori impedirono questa
legge dettata dalla politica, sostenendo pertinacemente, giusta i canoni
di S. Basilio, che tutti quelli che s'erano contaminati col sanguinoso
esercizio del mestiere dell'armi, dovevano per tre anni essere segregati
dalla comunione dei fedeli[643].

Si sono confrontati questi scrupoli dei Greci colle lagrime che
versavano i primi Musulmani, quando non poteano assistere ad una
battaglia, e tal contrapposto d'una vile superstizione e d'un fanatismo
coraggioso spiega agli occhi del filosofo la storia delle due nazioni
rivali. I sudditi degli ultimi Califfi[644] aveano veramente smarrito lo
zelo e la fede dei compagni del Profeta, ma i lor dogmi guerrieri
riguardavano sempre la divinita come il motor della guerra[645]. Una
scintilla di fanatismo ardeva sempre nel seno della lor religione, ed
accendeva bene spesso le piu rapide fiamme fra i Saracini stanziati
sulle frontiere dei cristiani. Le lor milizie regolari erano composte di
que' valorosi schiavi educati a custodir la persona, e a seguir la
bandiera del loro signore; ma al primo squillo della tromba, che
annunciava una santa guerra contro gli infedeli, si svegliava il popolo
Musulmano della Soria e della Cilicia, dell'Affrica e della Spagna.
Bramavano i ricchi di vincere o di morire per la causa di Dio; la
speranza del bottino allettava i poveri; e i vecchi, gli infermi e le
donne, per partecipare a questa impresa meritoria, mandavano in lor vece
un soldato con le armi ed il cavallo. Le loro armi offensive e difensive
erano per la forza e la tempra eguali a quelle de' Romani: ma costoro
comparivano ben superiori nell'arte di maneggiare un cavallo, o di
scagliare i dardi. Le piastre d'argento che coprivano le tracolle, le
spade ed anche la bardatura del cavallo, sfoggiavano la magnificenza
d'una nazione prosperosa; e, eccetto alcuni arcieri neri venuti del
mezzogiorno, gli Arabi non pregiavano guari il valore indigente ed
inerme degli antenati. Invece di carri, venia lor dietro una lunga fila
di cammelli, d'asini e di muli; la moltitudine di questi animali, che si
ornavano di tende e di banderuole, ne ingrossavano apparentemente il
numero, e cresceano lo sfarzo dell'esercito; ma la figura deforme e il
detestabile odore dei cammelli, spargeano spesso la confusione tra i
cavalli del nemico. Soffrivano questi soldati il calore e la sete con
una pazienza che li rendeva invincibili; ma il freddo del verno
agghiacciava i loro spiriti; si conosceva la loro disposizione al sonno,
e perche non fossero sorpresi fra le tenebre, conveniva ricorrere alle
precauzioni piu rigorose. L'ordinanza di battaglia formava un
parallelogrammo di due file profonde e salde, l'una di arcieri, l'altra
di cavalleria. Nei combattimenti, sosteneano intrepidamente il piu
furioso assalto, e generalmente non s'avanzavano alla carica che quando
s'erano accorti della spossatezza degli assalitori; ma s'erano respinti
o sbaragliati, non sapeano ne riordinarsi, ne rintegrare la zuffa, e cio
che aumentava lo spavento era la credenza, che Iddio si dichiarasse
favorevole al nemico. Lo scadimento e la caduta dell'impero dei Califfi
confermavano allora questa funesta opinione, e non mancava tra i
Musulmani qualche oscura profezia[646] che presagiva la sconfitta or
dell'uno, or dell'altro esercito. Non v'era piu unita nell'impero degli
Arabi; ma i suoi brani formavano tanti Stati independenti, che
eguagliavano i grandi reami; ed un Emir d'Aleppo e di Tunisi trovava nei
suoi tesori, nell'industria e nell'ingegno dei sudditi il modo di
rendere formidabili le sue forze marittime. Troppo spesso s'avvidero i
principi di Costantinopoli, che nella disciplina di quei Barbari niun
vestigio vedeasi di _barbarie_, e che se mancavano dello spirito
d'invenzione, sapeano cercare e prestamente imitare le scoperte
d'altrui. E bensi vero che il modello superava la copia; le lor navi, le
macchine e le fortificazioni non erano cosi ben costrutte, e
confessavano, senza arrossire, che Iddio, il quale ha donato la lingua
agli Arabi, ha poi formato piu delicatamente la mano dei Cinesi e la
testa dei Greci[647].

Il nome di varie tribu della Germania, stanziate fra il Reno e il Veser,
era divenuto quello della maggior parte della Gallia, dell'Alemagna e
dell'Italia, e i Greci del pari che gli Arabi appellavano FRANCHI[648] i
cristiani della chiesa Latina, e le nazioni occidentali che si
estendevano sulle sponde ignote dell'oceano Atlantico. Il gran senno di
Carlomagno aveva imito ed avvivato il gran corpo della nazione dei
Franchi; ma la discordia e il tralignamento de' suoi successori posero
ben presto in fondo il suo impero, che avrebbe emulato quello di
Bisanzio e vendicati gli affronti fatti a' cristiani. I sussidi che
potea trarre dalle rendite pubbliche, dal commercio e dalle manifatture,
impiegati un tempo a pro del servigio militare; gli scambievoli soccorsi
che si davano le province e gli eserciti; finalmente, quelle squadre che
per lo innanzi guardavano i mari dalla foce dell'Elba sino a quella del
Tevere, non facean piu timore ai nemici, ne davano piu fiducia ai
sudditi. Sul principio del decimo secolo, era quasi scomparsa la
famiglia di Carlomagno; dalle rovine della sua monarchia erano surti
vari Stati nemici e independenti; i Capi piu ambiziosi prendeano il
titolo di re; al di sotto di loro l'anarchia e la discordia, sparse
egualmente in tutti gli ordini, riproduceano per ogni dove l'esempio
della lor ribellione, ed i Nobili di tutte le province disubbidivano al
sovrano, aggravavano i vassalli, e si teneano in uno stato di guerra
perpetuo contro i loro eguali e i vicini. Queste guerre private che
sconnettevano la macchina del governo, manteneano lo spirito marziale
della nazione. Nell'odierno sistema europeo, cinque o sei gran
Potentati, godono almeno nel fatto del gius della spada. Una classe
d'uomini che si consacrano alla teorica e alla pratica dell'arte
militare, eseguiscono sopra una frontiera lontana le operazioni
immaginate nel segreto delle Corti; il rimanente del paese gode allora
in mezzo alla guerra la tranquillita della pace, e non s'accorge dei
cangiamenti che sopravvengono in proposito se non per l'accrescimento o
la diminuzione delle imposizioni. Nei disordini del decimo e duodecimo
secolo, ogni paesano era soldato e munito ogni villaggio; tutti i boschi
e tutte le valli offerivano scene di strage e di rapina, e i proprietari
di tutte le castella erano costretti a prendere il carattere di principi
e di guerrieri. Si fidavano arditamente al coraggio e alla politica
propria per difendere la lor famiglia, per proteggere le loro terre e
vendicare l'ingiuria; e simili ai conquistatori d'un ordine superiore,
non erano che troppo propensi ad oltrepassare i diritti della difesa
personale. La presenza del pericolo e l'indispensabile necessita del
coraggio induravano lo spirito e il corpo di costoro; e per una
conseguenza dello stesso carattere, ricusavano d'abbandonare un amico, e
di perdonare a un nemico: invece di riposare sotto la guardia del
magistrato, ricusavano fieramente l'autorita delle leggi. In questo
tempo dell'anarchia feudale furono convertiti in istrumenti di morte gli
utensili della agricoltura e delle arti: le pacifiche occupazioni della
societa civile e della ecclesiastica s'annientarono, o si depravarono; e
il vescovo, cangiando la mitra in elmo, era trascinato dai costumi del
suo secolo piu che dai doveri che il feudo suo gli imponeva[649].

Andavano superbi i Franchi del genio loro per la liberta e per la
guerra; e i Greci parlano di questa propensione con una specie di
maraviglia e di spavento. «I Franchi, dice l'imperator Costantino, sono
ardimentosi e bravi quasi sino alla temerita, e il loro intrepido valore
e sostenuto dal disprezzo che hanno dei pericoli e della morte. In un
campo di battaglia, e nella mischia attaccano di fronte e piombano sul
nemico senza calcolare il proprio numero. Le lor file sono strette dai
saldi legami della parentela e dell'amicizia, e la brama di salvare o di
vendicare i cari compagni e il fomite della loro prodezza. Reputano la
ritirata come una fuga obbrobriosa, e la fuga poi e per essi un'infamia
che non puo lavarsi giammai[650].» Una nazione si valorosa e
imperterrita sarebbe stata sicura della vittoria, se grandi difetti non
avessero bilanciato questi pregi. Lasciando deperire la marineria,
rinunciarono ai Greci ed ai Saracini l'impero del mare, per portare
soccorso ai loro alleati, o guasto ai nemici. Nel secolo che precedette
l'istituzion della cavalleria, erano inabili i Francesi nelle fazioni di
cavalieri[651]; e nei momenti di pericolo conoscean tanto i guerrieri
d'esserne ignoranti, che volean piuttosto smontar da cavallo e
combattere a piedi. Non avendo l'uso delle picche o dell'armi da
lanciare, erano impacciati da lunghe spade, da arnesi pesanti, da enormi
pavesi, e, se posso ripetere il rimprovero che lor facevano i magri
abitanti della Grecia, la grassezza, figlia della loro intemperanza,
accresceva difficolta ai loro movimenti. Non curanti di disciplina,
sdegnavano il giogo della subordinazione, e abbandonavano il vessillo
del capitano se voleva tenerli in campagna piu del tempo determinato pel
loro servigio. Erano da tutte le parti esposti alle insidie del nemico,
che quantunque men prode era piu astuto. Si potea subornarli con danaro,
perche avevano un'anima venale; si potea soprapprenderli notte tempo,
perche non pensavano a chiudere il campo e facean male la sentinella. Le
fatiche di una giornata estiva spossavano le loro forze, non che la
pazienza, e si davano poi alla disperazione se non potevano sbramare con
molto vino e molto cibo il vorace loro appetito. Fra questi caratteri
generali della nazion dei Franchi, si osservavano alcune varieta locali
che io attribuirei al caso piuttosto che al clima, ma ch'erano comuni
agli oriundi e agli stranieri. Un ambasciator di Ottone dichiaro nella
Corte di Costantinopoli, che i Sassoni sapean battersi meglio colla
spada che colla penna, e che preferivano la morte alla vergogna di
volgere il tergo al nemico[652]. I Nobili della Francia si gloriavano di
non avere nei lor modesti abituri altro diletto che la guerra e la
rapina, unica occupazione della lor vita. Affettavano di mettere in
ridicolo i palazzi, i banchetti, e i costumi gentili degli Italiani,
che, secondo l'opinione dei Greci medesimi, avean tralignato dall'amor
di liberta e dal valore degli antichi Lombardi[653].

Il famoso editto di Caracalla concedette ai suoi sudditi, cominciando
dalla Brettagna sino all'Egitto, il nome e i privilegi di Romani; e da
quel punto il lor sovrano, sempre in mezzo a' suoi concittadini, pote a
sua scelta determinare o eleggere momentaneamente la residenza nell'una
o nell'altra delle province della patria comune. Quando segui la
divisione dell'oriente e dell'occidente, fu conservata con tutto lo
scrupolo l'unita ideale dell'impero; nei titoli, nelle leggi, negli
statuti, i successori di Arcadio e di Onorio si annunciarono sempre come
colleghi inseparabili nelle medesime incumbenze, come associati alla
sovranita dell'impero e della citta di Roma entro i medesimi limiti.
Caduta la monarchia d'occidente, la dignita della porpora romana si
concentro tutta quanta nei principi di Costantinopoli: Giustiniano fu il
primo che uni all'impero i dominii dell'antica Roma, che ne erano
separati da sessant'anni, e che sostenne col dritto di conquisto
l'augusto titolo d'imperator de' Romani[654]. Un motivo di vanita o di
disgusto indusse uno de' suoi successori, Costantino II, ad abbandonare
il Bosforo Tracio, ed a restituire al Tevere gli antichi onori; pensiero
insensato! esclama il malevolo scrittore della istoria bisantina,
spogliare una vergine adorna di tutto lo splendore della gioventu e
della bellezza, per abbellire, o piuttosto mettere in mostra la
deformita d'una vecchia grinzosa[655]. Ma il ferro de' Lombardi gli
impedi di fermare il piede in Italia; entro in Roma, non come un
vincitore, ma in figura di fuggiasco; e dopo aver passato cola dodici
giorni, mise a sacco l'antica capitale del Mondo, e poi ne parti per
sempre[656]. Succedette l'intera separazione dell'Italia, e dell'impero
di Bisanzio circa due secoli dopo le conquiste di Giustiniano; e appunto
sotto il suo regno comincio ad andare in disuso la lingua latina. Avea
questo legislatore pubblicato le sue Instituta, il suo Codice, e le
Pandette, in un linguaggio che egli vanta come lo stile pubblico del
governo romano, l'idioma della Corte e del senato di Costantinopoli,
degli eserciti, e de' tribunali dell'oriente[657]. Ma non si intendea ne
dal popolo, ne dai soldati dalle province asiatiche questa lingua
straniera; e la maggior parte degli interpreti delle leggi, e dei
ministri di Stato non la sapeano che malamente. Dopo una lotta che duro
poco, la natura e l'abitudine trionfarono delle istituzioni della
potenza umana; Giustiniano, a pro dei sudditi, promulgo nelle due lingue
le sue Novelle; le varie parti della sua voluminosa giurisprudenza
furono successivamente tradotte:[658] fu posto in dimenticanza
l'originale, non si studio piu che la versione, e la lingua che per se
stessa meritava la preferenza, divenne nell'impero Greco l'idioma della
legge, come quello della nazione. I successori di Giustiniano, e per la
loro origine e per l'uso del paese che abitavano, furono stranieri alla
lingua romana. Tiberio, secondo gli Arabi,[659] e Maurizio, secondo gli
Italiani[660], furono i primi Cesari greci, e i fondatori d'una nuova
dinastia, e d'un nuovo impero: si compie sordamente questa rivoluzione
prima della morte di Eraclio, e si conservarono alcune frasi oscure
della lingua latina nei termini di giurisprudenza, e nelle acclamazioni
di Corte. Quando Carlomagno e gli Ottoni ebbero rintegrato l'impero
d'occidente, ai nomi di Franchi e di Latini fu dato lo stesso senso e la
stessa ampliazione, e questi Barbari altieri sostennero con una specie
di giustizia i lor dritti alla favella come al dominio di Roma.
Insultarono ai popoli dell'oriente che aveano dimesso l'abito e l'idioma
romano, e si fondarono in queste ragionevoli costumanze per indicarli
sovente col nome di Greci[661]. Ma dal principe e dai popoli dell'impero
Bisantino, fu sdegnosamente ributtata questa denominazione di disprezzo.
Con tutti i cangiamenti introdotti dal corso dei secoli, vantavano una
successione diretta e non interrotta da Augusto e Costantino in poi; e
nell'ultimo grado della debolezza e dell'avvilimento, ai frammenti
dell'impero di Costantinopoli rimaneva tuttavia il nome di Romani[662].

Mentre che nell'oriente si scrivevano in latino gli atti del governo, il
greco era la lingua della letteratura e della filosofia; con questo
idioma si ricco e perfetto, non poteano gli uomini dotti invidiare il
sapere rubato e il gusto imitatore de' Romani loro scolari. Distrutto
che fu il paganesimo, perduta la Soria e l'Egitto, e abolite le scuole
d'Alessandria e d'Atene, le scienze della Grecia a poco a poco si
ricoverarono ne' monasteri, e precipuamente nel real collegio di
Costantinopoli, incendiato poi sotto il regno di Leone l'Isaurico[663].
Nello stile enfatico dei tempi di cui parliamo, il presidente di quel
collegio era chiamato l'astro della scienza; i dodici professori delle
diverse scienze e facolta, erano i dodici segni del zodiaco; aveano una
biblioteca di trentaseimila cinquecento volumi, e mostravano un antico
manoscritto di Omero in un rotolo di pergamena lungo centoventi piedi,
che era stato, dicevano, un intestino di un serpente di mostruosa
grandezza[664]. Ma il settimo e l'ottavo secolo furono un periodo di
discordia, e di ignoranza; il fuoco divoro la biblioteca; fu soppresso
il collegio, e gli autori dipingono gli Iconoclasti, come i nemici della
antichita; di fatto i principi della famiglia d'Eraclio e della dinastia
isaurica, si disonorarono coll'ignoranza, e col dispregio salvatico che
aveano per le lettere[665].

Appare nel nono secolo l'aurora del ritorno delle scienze[666]. Quando
il fanatismo degli Arabi fu calmato, furono solleciti i Califfi di
conquistare le arti, piuttosto che le province dell'impero; le cure che
posero per accattare cognizioni, ravvivarono la emulazione dei Greci:
sciorinarono le polverose lor biblioteche, ed appresero a conoscere ed a
premiare i filosofi che non aveano per lo innanzi avuto altro compenso
delle lor fatiche, se non il piacere dello studio, e la scoperta della
verita. Il Cesare Barda, zio di Michele III, merito il titolo di
generoso protettore delle lettere, nome che solo ha potuto preservarne
la memoria, e scusarne L'ambizione: egli almeno sottrasse al vizio e
alla follia una parte dei tesori di suo nipote; aperse nel palazzo di
Magnauro una scuola, dove colla sua presenza metteva in gara i maestri e
gli alunni. Erano Capo Leone il filosofo, arcivescovo di Tessalonica, il
cui sapere profondo nell'astronomia e nelle matematiche facea maraviglia
a' popoli stranieri dell'oriente; e l'opinione che si avea della sua
dottrina, era negli animi volgari accresciuta da quella modesta
disposizione, che li inclina a vedere, in tutte le cognizioni che
sorpassano le proprie, un effetto di ispirazione e di magia. Per le
fervide istanze di questo Cesare, il celebre Fozio[667], suo amico,
rinuncio alla independenza di una vita studiosa, ed accetto la dignita
di Patriarca, nella quale fu e scomunicato ed assolto dai Sinodi
dell'oriente e dell'occidente. Anche per confessione dei sacerdoti suoi
nemici, non era estrania a quest'uomo universale alcun'arte o scienza:
profondo ne' suoi concetti, istancabile negli studii, eloquente nello
stile, esercitava Fozio la carica di Protospatario, ossia di capitano
delle guardie, quando fu spedito ambasciatore al Califfo di Bagdad[668].
Per alleviare qualche ora di esiglio, e forse di solitudine, compose in
fretta la sua _Biblioteca_, monumento di erudizione e di critica. In
essa fa la rivista, senza metodo, di duecento ottanta autori storici,
oratori, filosofi, teologi; ne espone, in compendio, i racconti, o le
dottrine; giudica lo stile e il carattere loro, e cribra anche i Padri
della chiesa con una liberta prudente, che spesso traluce in mezzo alle
superstizioni del suo secolo. L'imperator Basilio, a cui doleva d'essere
stato mal educato, commise a Fozio l'istruire il figlio e successore,
Leone il Filosofo; e il regno di questo principe, non che di Costantino
Porfirogeneta, figlio di esso, sono una delle piu belle epoche della
letteratura di Bisanzio. La munificenza loro arricchi la biblioteca
imperiale dei tesori dell'antichita, ed essi ne fecero da se stessi, e
coll'aiuto di collaboratori, vari estratti e compendi, che senza
annoiare l'indolenza del pubblico, sono atti a ricrearne la curiosita.
Oltre i _Basilici_, o il Codice delle leggi, propagarono col medesimo
zelo gli studi della agricoltura e della guerra, due arti intese a
nudrire e a distruggere l'umana specie; fu compilata la storia della
Grecia e di Roma, in cinquantatre titoli o capitoli; ma non ne giunsero
a noi che due, quello delle ambasciate, e l'altro delle virtu e dei
vizi. Cola i lettori d'ogni classe vedeano dipinto il passato, poteano
far loro pro delle lezioni o degli avvisi dati in pagina, e apprendevano
ad ammirare, o forse ad imitare, qualche virtu d'un secolo piu luminoso.
Io non mi fermero sulle opere dei Greci di Costantinopoli, i quali, con
uno studio assiduo degli antichi, meritarono per molti titoli la
ricordanza e la gratitudine della posterita. Noi possediamo tuttavia il
Manuale filosofico di Stobeo, il Lessico grammaticale e storico di
Suida, le Chiliadi di Tzetze che in dodicimila versi comprendono
seicento narrazioni, e i Commentari sopra Omero di Eustazio, arcivescovo
di Tessalonica, che, dal suo corno d'abbondanza, ci versa i nomi e le
autorita di quattrocento scrittori. Da questi autori originali, e dalla
numerosa legione degli Scoliasti[669] e del critici, si puo conoscere
quali fossero le ricchezze letterarie del duodecimo secolo. Era tuttavia
Costantinopoli rischiarata dalla luce di Omero e di Demostene, di
Aristotile e di Platone; e circondati da simili tesori, che noi godiamo
o trascuriamo, dobbiam pure invidiare quella generazione che potea
leggere l'istoria di Teopompo, le arringhe d'Iperide, le commedia di
Menandro[670], e le odi di Alceo e di Saffo. Il gran numero dei
commenti, allora pubblicati sui classici greci, e una prova non solo che
allora sussistevano, ma che stavano ancora nelle mani di tutti; e due
donne, l'imperatrice Eudossia, e la principessa Anna Comnena, che sotto
la porpora coltivarono la rettorica e la filosofia[671], sono un esempio
assai sorprendente della universalita del sapere. Il dialetto volgare
della capitale era rozzo e barbaro; si segnalavano con uno stile piu
corretto, e piu elaborato, le conversazioni, o almeno gli scritti degli
ecclesiastici e de' cortigiani, che talora aspiravano alla purita dei
modelli dell'Attica.

Nella moderna nostra educazione, lo studio penoso, ma necessario, di due
lingue morte, logora il tempo e rallenta l'ardore d'un giovane alunno.
Per lungo tempo i poeti e gli oratori dell'occidente si videro inceppati
nei loro pensieri dai barbari dialetti dei nostri antenati, cotanto
scemi d'armonia e di grazia; e l'estro, senza l'aiuto de' precetti e
degli esempi degli antichi, era abbandonato alla guida naturale ma
incolta del proprio giudizio, e della propria immaginazione. I Greci di
Costantinopoli, dopo avere purgato l'idioma volgare, usavano liberamente
la lingua degli avi, portentosa invenzione dello spirito umano; ed era
lor famigliare la cognizione dei sublimi maestri, che aveano dilettato o
istruito la prima delle nazioni; ma questi vantaggi non fanno che
raddoppiar la vergogna ed il biasimo che aggravano un popolo tralignato.
Se i Greci dell'impero stringeano nelle lor mani inerti le ricchezze
avite, non aveano gia ereditata l'energia che ha creato ed accresciuto
questo sacro patrimonio; leggevano, lodavano, compilavano, ma parea che
la lor anima, sonnacchiosa e languida, fosse inabile a pensare e a fare.
In uno spazio di dieci secoli, non si scorge una scoperta che abbia
migliorata la dignita dell'uomo, o accresciutane la felicita; non una
idea di piu aggiunta ai sistemi speculativi degli antichi; veniano, l'un
dopo l'altro, pazienti discepoli ad ammaestrare dogmaticamente una
generazione, non men di loro servile. Non s'e trovato un solo passo di
storia, di filosofia, o di letteratura che, per bellezza di stile o di
sentimenti, per pensieri originali od anche per una felice imitazione,
abbia meritato di vivere. Quei prosatori di Bisanzio, che si leggono con
meno noia, hanno una semplicita ingenua e senza pretensione, che non
permette di censurarli; ma gli oratori, che si credeano i piu
eloquenti[672], sono i piu lontani dagli esemplari con cui voleano
gareggiare. Al nostro gusto e alla ragione, fann'urto in ogni pagina una
scelta di parole ampollose e andate in disuso, un fraseggiare pesante e
intralciato, una incoerenza di concetti, uno studio puerile d'ornamenti
falsi o improprii, e gli stenti di questi scrittori per innalzarsi, per
abbagliare il lettore, e coprir d'esagerazione e d'oscurita un'idea
triviale. Nella prosa cercan sempre il brio poetico, e la poesia e
sempre inferiore alla scipitezza della prosa. Le muse della tragedia,
della epopea e del poema lirico stavansi taciturne e spoglie d'onore; i
Bardi di Costantinopoli non si segnalavano al piu che con un enigma o un
epigramma, con un panegirico o una novella; trascuravano persino le
regole della prosodia, e, pieni l'orecchio della melodia Omerica,
confondeano tutte le misure di piedi e di sillabe in quei miserabili
accordi, che ebbero nome di versi _politici_ o _di citta_[673].
L'ingegno de' Greci era inceppato da una superstizione vile e imperiosa,
che stende il suo dominio intorno alla sfera delle scienze e delle arti.
Si smarriva il giudizio nelle controversie metafisiche: colla credenza e
le visioni e i miracoli, avean perduto tutti i principii della evidenza
morale, ed il gusto era depravato dalle omelie dei monaci, mescuglio
assurdo di declamazioni e di frasi della Scrittura. Mai questi poveri
studi non furono nemmeno nobilitati dall'abuso dell'ingegno; i Capi
della chiesa Greca, stavano umilmente contenti ad ammirare ed a copiare
gli oracoli antichi; e le scuole, ed il pulpito non ebbero alcuno che
sapesse emulare la gloria di S. Atanasio e di S. Grisostomo[674].

Tanto nei travagli della vita attiva che in quelli della speculativa,
l'emulazion dei popoli e degli individui e il movente piu efficace degli
sforzi e dei progressi del genere umano. Le citta dell'antica Grecia
serbavano tra loro quella fortunata mescolanza d'unione e di
independenza, che sopra una scala piu grande, ma in una guisa piu
debole, si trova fra le nazioni della Europa moderna. Congiunte dalla
lingua, dalla religione e dai costumi, erano scambievolmente spettatrici
e giudici di se stesse[675]: independenti per cagion d'un governo e per
interessi diversi, mantenea ciascheduna segretamente la propria liberta,
e si ingegnava di superare le rivali nello stadio della gloria. Era meno
vantaggiosa la situazion dei Romani: pure sin dai primi tempi della
repubblica, cioe quando si formo il carattere nazionale, videsi nascere
una pari emulazione fra gli Stati del Lazio e dell'Italia, e tutti
intesero ad eguagliare, o a vincere nelle arti e nelle scienze i Greci
che aveano per esemplari. Non v'ha dubbio, che l'impero dei Cesari non
abbia arrestata l'attivita e gli avanzamenti dello spirito umano. La sua
vastita lasciava in vero qualche liberta all'emulazione reciproca dei
cittadini: ma quando fu gradatamente ridotto da prima all'oriente, indi
alla Grecia ed a Costantinopoli, non si vide piu nei sudditi dell'impero
Bisantino che un'indole abbietta e fievole, effetto naturale della loro
situazione isolata. Erano oppressi a settentrione da tribu di Barbari;
di cui ignoravano il nome, e che appena riputavano uomini. La lingua e
la religione degli Arabi, nazione piu incivilita, frapponeano ad ogni
comunicazione sociale con essi un argine insuperabile. Professavano i
vincitori dell'Europa come i Greci la religion cristiana; ma sconosciuto
era a questi l'idioma dei Franchi o dei Latini; rozzi ne erano i
costumi, e non ebbero co' successori d'Eraclio alcun vincolo d'alleanza
o affari di inimicizia. Unico nella sua specie, l'orgoglio greco, sempre
contento di se medesimo, non si turbava giammai pel confronto con un
merito straniero, e non vedendo rivali che potessero spronarlo nella sua
carriera, ne giudici per coronarlo alla meta, non e da maravigliare se
abbia dovuto soccombere. Le Crociate vennero mischiando le nazioni
dell'Europa e della Asia; e solamente sotto la dinastia dei Comneni
torno l'impero di Bisanzio a gareggiare, benche debolmente, in
cognizioni e in virtu militari.
