I.


Non sono ancor trascorsi molti anni che in Brescia nelle tarde ore
della notte, in una via poco frequentata, udivasi di sovente il suono
di un pianoforte eccitato da una mano maestra.

Erano melodie spontanee soavemente malinconiche, vibrazioni patetiche
che scorrendo sull'aria quali folate armoniche, andavano perdendosi
lamentosamente a guisa di zeffiro che destandosi vigoroso ed ardito
si smarrisce tra i fogliami delle siepi, e muore alitando un flebile
sospiro.

Non era difficile l'accorgersi che quelle soavi modulazioni erano
prodotte da un'abile mano che rispondeva interprete ad un gentilissimo
sentire—Per concepire ed esprimere quel misterioso linguaggio che si
chiama musica, bisogna avere il cuore suscettibile alle soavi emozioni,
ed i concenti sublimi di quel pianoforte erano l'emanazione palpitante
di una fantasia delicata, erano la voce, l'espressione di un sentimento
puro, ineffabile, celeste.

Per quanto possa essere l'arte inerente all'uomo, nullameno l'artista
vive si puo dire di una doppia esistenza; l'arte e un'egoista,
un'innamorata gelosa che si costituisce nella mente degli uomini
un governo speciale, assoluto, determinato a certi momenti in cui
tutte le altre facolta dell'intelletto devono inevitabilmente
sottomettersele—L'artista, il vero artista della fantasia, cessa
d'esser uomo nel momento che crea, la sua mente sprigionandosi dalla
cerchia troppo angusta in cui e costretta, erra libera negli spazi
dell'infinito in cerca di emozioni da trasfondere ed imprimere nelle
opere d'arte.

Egli e appunto in uno di questi momenti che noi sorprenderemo il
giovane pianista Ermanno Alvise, giacche era desso il gentile
disturbatore del silenzio notturno, era desso che colle soavi melodie
arrestava il passeggiero per quella via costringendolo ad assaporare
sino all'estremo quei melodiosi sospiri.

Un salotto arredato con molto gusto, e di cui principale ornamento era
un pianoforte verticale di elegante costruzione, un tavolino ripieno di
scartafacci di musica, alcune sedie ed una poltrona che dall'ampia sua
forma prometteva un comodo adagiarsi; ecco lo studio del nostro Ermanno
il quale stava seduto al pianoforte colle mani erranti sulla tastiera
nell'abbandono di chi tenta modulare i concetti che gli attraversano la
fantasia.

Ermanno avea 25 anni, la sua statura era un medio, ne troppo alta ne
troppo bassa; cio che piu colpiva in lui erano due grand'occhi bruni
che spiccavano sopra il volto palliduccio e gramo; la sua figura non
aveva nulla di straordinario, all'infuori di una leggiera mestizia che
spiravagli dallo sguardo.—

Allorche egli era rapito dalla corrente delle sue idee, le labbra si
socchiudevano lasciando sfuggire un lieve sorriso di soddisfazione.

Dotato di un grandissimo amore per la musica, egli aveva di gran
lunga superate le belle speranze concepite sul suo ingegno; al culto
dell'arte ei dedico i suoi primi anni, e giovanissimo ancora era salito
in bella fama. Nessuno meglio di lui traeva accordi piu soavi dal
pianoforte, la musica da lui eseguita aveva l'impronta di un linguaggio
misterioso, ed il fascino che sapeva esercitare sull'animo degli
uditori era si grande, che bene spesso era giuocoforza abbandonarsi
colla mente a tutte le oscillazioni di quelle corde, che sotto le dita
del giovane pianista fremevano d'un nuovo accento, ed accarezzavano
l'udito siccome le patetiche modulazioni dell'arpa—Ma cio che piu
di tutto distingueva Ermanno, era la sua abilita nell'improvvisare
sul pianoforte. Allora la fantasia svincolandosi dalle strettoie
di un concetto limitato in poche linee di stampa prendeva il largo
negli spazi infiniti della sua feconda immaginativa; in questi slanci
della mente appariva vergine ed intatto il genio dell'artista, che
secondando l'impulso d'un cuore ardentissimo, ora strappava lacrime
con un adagio flebile, delicato, quasi impercettibile che ricercava le
fibre dell'ascoltatore, e carezzandole soavemente inspirava all'animo
sensi di dolcissima mestizia—Ora come torrente che straripa, le note
incalzavano le note, e tanto rapidamente, che pareva d'assistere allo
spettacolo d'un temporale d'inferno, allo urtarsi impetuoso di schiere
d'armati spronati ad orribile massacro.

Era bello Ermanno in quei momenti di abbandono, il suo sguardo stava
sempre rivolto alle mani, elio agilissime sorvolavano sui tasti con
tanta grazia e delicatezza come si accarezzerebbe la chioma di una
donna amata.

Da qualche tempo egli lavorava alla composizione di una _fantasia_
nella quale stillava tutta la sua feconda inspirazione. Buona parte
ne era fatta, ma la riuscita non corrispondeva mai alle esigenze
dell'artista.

Passava ore intiere alla ricerca di una frase, diremo di piu, ogni nota
era l'oggetto di un paziente esame, ne provava tutte le vibrazioni,
ne analizzava l'accento modulandola in mille guise finche l'aveva
collocata al suo vero posto—Era un lavoro lunghissimo, un raffinamento
squisito del genio, un ricamo della fantasia.

Sorprendiamo Ermanno in una delle sue veglie. La notte era gia di molto
avanzata, eppure non se ne accorgeva; da piu di un'ora le sue mani
cercavano sulla tastiera un'idea inafferrabile che gli attraversava la
fantasia senza poterla colpire.—Non solamente la parola si ribella ad
esprimere tutto cio che si concepisce; la musica siccome quella che
presenta un campo pia vasto nella regione delle idee, riesce sempre
piu indecisa nell'espressione del pensiero. Qual e l'artista che possa
vantarsi di tradurre fedelmente le idee che gli sorgono dalla mente?
Tutto cio che si esprime in arte non e che una pallida riproduzione
di cio che si concepisce. Se le parole potessero tener dietro e
concretizzare tutti i voli dell'immaginazione, sarebbe gran ventura per
gli uomini di genio.

Tali riflessioni le faceva pure Ermanno che da molto tempo affaticavasi
invano nel cercare la traduzione di un concetto troppo ardito per
poterlo esprimere coi mezzi incompleti dell'arte. Gia era passata la
prima ora del mattino senza che l'ostinato artista pensasse che anche
la natura esige i suoi tributi; ei non aveva sonno, la sua volonta era
tanto fissa in quell'idea che non senti neanche il suono di una voce
che lo chiamava per nome.—Alla seconda chiamata pero si scosse, ed
alzandosi immantinente corse ad aprire la porta che introduceva in una
stanza attigua alla sua sclamando:

—Hai chiamato mamma?

—Si, rispose la voce.

—Attendi, porto il lume, e levata una candela dal pianoforte, ritorno
nella camera della madre accostandosi premurosamente al letto.

—Ti senti forse male?

—No, no, rispose sorridendo la buona donna, sto benissimo, ho
domandato perche voglio che tu vada al riposo, e molto tardi ed hai
lavorato abbastanza.

—Ma no, non sono stanco, ti assicuro che mi sento bene.

—Non importa, tu non sei troppo robusto figlio mio, da retta a me, va
al riposo, da bravo.

—Va bene, mormoro Ermanno sorridendo, vado, ma, per farti piacere.

Nella stessa camera eravi una specie d'alcova nascosta da un'ampia
cortina; Ermanno aveva cola il suo lettuccio; vi entro e poco dopo
madre e figlio stavano immersi nel sonno. La madre era una donna
sui cinquant'anni ancora ben conservata; in essa consisteva tutta
la famiglia del pianista a cui da molti anni era mancato il padre.
Non si potrebbero dire i sacrifizi che fece quella buona donna onde
assecondare le inclinazioni artistiche del figlio, ma ne riceveva in
compenso il ricambio di un'affezione figliale senza pari.

Quelle due creature vivevano l'una dell'altra; Ermanno non usciva mai
a meno che non vi fosse costretto dalle sue faccende. Di giorno dava
lezioni di musica, verso sera faceva una breve passeggiata colla madre,
indi entrambi rientravano; egli si assideva tosto al pianoforte suo
fedele amico, come diceva, la madre gli si poneva accanto, e stava ad
ascoltare la musica finche il sonno non le gravava le ciglia, poi se ne
andava al riposo—Ermanno fermavasi ancora lunghe ore a studiare senza
che per cio il sonno della madre venisse menomamente disturbato; anzi
quella buona creatura si addormentava dolcemente come in braccio ad una
visione, fra i flebili accordi del pianoforte, e l'ultimo suo moto era
un sorriso di compiacienza che le restava impresso sulle labbra.

Dall'epoca in cui Ermanno si accinse a dar lezioni, le sorti della
piccola famiglia erano d'assai migliorate, e merce un'assiduo lavorare,
il figlio poteva procurare tutti i comodi alla madre—Ogni giorno si
arricchiva d'un mobile quel modesto alloggio, e dopo molti risparmi
erasi avverata una cara speranza; potendo finalmente il giovane artista
far acquisto di un buon pianoforte, e rinunziare al suo vecchio
tavolaccio.

Niuno piu felice di quei due esseri che vivevano unicamente per
consolarsi a vicenda. Accadeva talvolta che Ermanno dovesse passar la
sera in qualche concerto, e la madre allora non si metteva a letto
finche egli non fosse di ritorno, lo aspettava se d'estate alla
finestra, se d'inverno accanto al fuoco, tendendo l'orecchio a tutti i
passi che risuonavano sulla via.

Nel seno di un'esistenza si tranquilla Ermanno trovava le inspirazioni
per l'arte sua, e nel silenzio della sua cameretta vegliava le notti
studiando, confortato dal pensiero che merce sua la buona madre
riposava tranquilla e felice. Entrambi insomma godevano di una pace
domestica rara ed invidiabile.

All'indomani di quella notte in cui Ermanno aveva protratto lo studio
sino a tarda ora, mentre stavasene seduto al piano discorrendo colla
madre, fu bussato alla porta.

—Avanti, rispose il giovane, volgendosi per scorgere chi v'entrava, oh
sei tu Alfredo?... Che nuove?....

Un giovinotto vestito con molta eleganza e ricercatezza, entrava
liberamente come uno che fosse di casa, e dopo di aver stretta la mano
a mamma Alvise, si avvicino ad Ermanno dicendo:

—Proprio io, ti disturbo forse?

—Eh! scherzi, tu sai che di te non mi prendo soggezione. La mia
sorpresa attribuiscila all'essere qualche giorno che non ti vedo.—La
tua famiglia come sta?

—Benissimo. Fui a Milano, non lo sapevi?

—Ma no, risposa Ermanno additando una sedia all'amico.

—Propriamente, sono stato a Milano per dodici giorni, in casa di mio
zio a cui ho portata via la famiglia per farla passar qualche tempo con
noi.

—Come, e in Brescia la signora Ramati?

—Si; ho incarico di farti i suoi saluti. Per parte di mia sorella poi,
debbo tirarti un'orecchio; a quanto ella mi disse, tu hai disertata la
nostra casa.

—Chiedi scusa per me a madamigella Letizia, figurati che non ho ancora
potuto arrivare a meta della mia Fantasia per piano solo, e si che ci
lavoro attorno di santa ragione.

—E che percio, ne abbiamo forse noi colpa alcuna per abbandonarci
cosi?—Ora poi, aggiunse Alfredo, spero che vorrai favorirci, tanto piu
che mia cugina muore per la voglia di sentirti; le parlai tanto bene di
te.

—Come hai una cugina?

—Ma si, la figlia dello zio, una giovinetta di diciassette anni,
uscita che e poco dal collegio, bionda, bella e viva come una farfalla.
Tu la vedrai con piacere; anzi venni apposta per dirti che stassera sei
atteso. Mia sorella te ne prega, mia cugina te ne scongiura.

—Bada, disse Ermanno sorridendo, tu parli con troppo ardore di questa
cugina.

—Che vuoi mio caro! e una fanciulla cosi viva ed amabile, che mi
butterei sul fuoco per piacerle.—E convenuto, stassera ti aspetto.

—Senti Alfredo, non potresti dilazionare? Per questa sera avevo
un'altro progetto.

—Impossibile, se tu non mi prometti di venire, non avro piu il
coraggio di presentarmi a casa; mia cugina...

—E dalli.

—Oh senti, tu verrai ad ogni costo, perche ho gia impegnata la mia
parola; anzi siccome conosco i tuoi gusti per la tranquillita, diedi
ordine che per questa sera non si riceva alcuno; cosi saremo noi soli
a bearci delle tue melodie. Ripassa se lo hai dimenticato quel tuo
bellissimo notturno—AL CHIARO DI LUNA—Mia cugina e ansiosa
di sentirlo.—Siamo dunque intesi, stassera alle sei ti aspetto,
pranzeremo insieme.

—Impossibile, interruppe Ermanno, fino alle otto non sono in liberta.

—Perche?

—Perche alle sette ho un altro impegno.

—Allora alle otto, gia di te mi fido...

—Sta sicuro.

—Addio.

—A rivederci.

Alfredo Ramati era un simpatico giovinotto di distinto casato; la sua
famiglia era molto ricca, ma questa volta, come non avviene troppo
spesso, le ricchezze andavano congiunte ad una bonta e compitezza
veramente rara.—Il padre di Alfredo era stato avvocato di molta fama
in gioventu, ed ora all'ombra della pace domestica si godeva i frutti
del suo lavoro. Sua moglie era morta da parecchi anni lasciandolo con
due figli, Alfredo e madamigella Letizia. Quest'ultima disimpegnava le
funzioni di padrona di casa, e tutto veniva regolato secondo il di lei
gusto.

Alfredo aveva una passione pronunciata per la musica, ed era legato
ad Ermanno per vincolo di vera amicizia; il suo affetto e la sua
ammirazione pel giovane artista andavano fino all'esagerazione, e non
poteva parlare dell'amico senza dare in elogi infiniti.

Ermanno era si puo dire di famiglia in casa Ramati, aveva libero
accesso in qualunque ora del giorno, e talvolta per compiacere
madamigella Letizia, si fermava sino a tarda sera.

Da qualche tempo pero egli aveva sospese le sue visite unicamente per
le soverchie occupazioni.

Alfredo per puro diporto era partito alla volta di Milano, ove si
fermo qualche giorno presso suo zio, fratello dell'avvocato Ramati, lo
zio Pietro, come lo si chiamava. Dopo viva istanze ottenne da lui di
condurre la zia e la cugina Laura in Brescia per passarvi un po' di
tempo.—Come al solito Alfredo in causa del suo debole parlo sovente
alla cuginetta dell'abilita e del talento di Ermanno, e tanto si esalto
nel magnificarlo, che nacque nella ragazza un desiderio ardentissimo di
udire questo portento.

Ecco come stavano le cose, e perche Alfredo si reco da Ermanno appena
arrivato.

Ermanno dal canto suo aveva accettato volentieri giacche riguardo a
madamigella Laura, non eravi a prendersi soggezione. Partito Alfredo
da casa sua, egli si rimise al pianoforte, e studio lungamente. Nella
giornata ripasso il suo _notturno_, ed alla sera verso le sei usci a
passeggiare colla madre.—Ecco qual era l'impegno di Ermanno, il dovere
di amico non gli faceva scordare quello di figlio.—Alle otto Ermanno
era sulla via che guidava al palazzo Ramati.




II.


Aveva appena scossa la corda del campanello, che risuonarono
dall'interno della casa esclamazioni di gioja. Venne tosto aperto, ed
apparve sulla soglia madamigella Letizia seguita da una bella ragazza
che appena vide Ermanno si mise a gridare:

—Eccolo, eccolo, e desso!

Il giovane fu introdotto nella sala della signorina Letizia, che
nell'addurlo per mano gli disse:

—Questa volta non ci scappa piu.

Non furono neccessarie tante cerimonie di presentazione, giacche la
madre di Laura gia conosceva Ermanno; in quanto a madamigella Laura
nel suo eccesso di espansione aveva gia tolto il cappello e la canna
di mano al giovane con tale confidenza come se da molto tempo lo
conoscesse.

—Tu ne sarai sorpreso, disse Alfredo, ma mia cugina ti conosce gia
intimamente; ella sa tutta la tua storia; eppercio non e il caso di
stare in complimenti.

—Oh! si davvero, sclamo Laura vivamente, il signore era gia una mia
conoscenza prima ancora che lo vedessi; domandi alla mamma quante volte
abbiamo parlato di lei. Alfredo mi fece siffattamente l'elogio del suo
talento per la musica, che non avrei avuto piu pace se non mi veniva
dato di udirlo.

—Il caro Alfredo ha troppo zelo a mio riguardo, rispose Ermanno
sorridendo, e saro a lui debitore se la mia poca abilita non
corrispondera affatto alle troppo grandi aspettative di madamigella.

—Via signorino, ella vuole rimpicciolirsi per apparire poi piu
grande, interruppe Letizia. Intanto Laura aveva gia preso Ermanno per
il braccio, e tirandolo dolcemente lo fece sedere al pianoforte dicendo:

—Animo, favorisca di suonare quel _notturno_—AL CHIARO DI
LUNA—ne conosco gia una parte.

—Davvero? chiese Ermanno.

—Ma si, il cugino Alfredo aveva la compiacenza di cantarlo.

Ermanno era confuso, giammai egli aveva incontrato un carattere cosi
vivace, ed ingenuo. Sedendo al piano, alzo gli occhi sulla giovinetta
che si era posta a lui di fianco, e stette a contemplarla, anzi ad
ammirarla.

Alfredo non aveva punto esagerato; Laura era di una bellezza
sorprendente. Nulla di piu soave del suo occhio ceruleo improntato
di una vivacita straordinaria; in quello sguardo brillava un misto
d'ingenuita e civetteria che formava uno strano contrasto. Una bella
fronte di neve contornata da ricchissima capigliatura, bionda come
quella di un cherubino.

Il complesso della persona gareggiava in vezzi colla soavita del volto,
e l'insieme di quella figurina era di una eleganza statuaria.

Ermanno rimase colpito; giammai egli aveva vista fanciulla piu bella,
giammai nelle ricerche della sua fantasia d'artista, erasi immaginata
una realta cosi seducente. Abbasso lo sguardo dal volto di lei, e
sfiorando colle mani la tastiera del pianoforte, improvviso uno
_Scherzo_, una specie di _Capriccio_ delicato come le idee che gli si
erano destate nell'anima contemplando quella gentil creatura.

Laura stette ad ascoltare senza batter palpebra, e quando egli ebbe
terminato, ella corse ad abbracciare la cugina Letizia mormorando: Oh
come suona bene!

—Improvvisato, improvvisato! non e vero? chiese Alfredo premuroso.

Ermanno rispose affermando col capo.

Laura e Letizia si erano frattanto avvicinate al piano.

Noi non sapremmo dire come e perche, ma e certo che il volto di Laura
si era acceso d'un colore insolito, e se un mano indiscreta si fosse
posata sul di lei cuore, ne avrebbe sentito i moti piu agitati.

E possibile che ella abbia potuto penetrare nel sentimento di quel
_Capriccio_ suonato da Ermanno?.....

..... Forse si; havvi una corda nel nostro cuore che se viene scossa
rivela confusamente il perche del suo eccitamento; d'altronde lo
sguardo di Ermanno esprimeva qualche cosa in quell'istante; era
un'espressione quasi impercettibile che pero fece palpitare la
giovinetta, la quale per istinto ne aveva forse compreso il significato
prima ancora che Ermanno potesse spiegarselo—quel pensiero melodico
non poteva essere inspirato che dall'esame fatto sul volto della
fanciulla, e l'emanazione di quel concetto fu tanto rapida ed
improvvisa che la stessa mente che lo aveva concepito, non pote prima
tradurne il senso all'intelligenza.

Ermanno aveva creata una melodia senza accorgersene sotto l'impressione
della bellezza. Laura aveva indovinato col cuore.

Quel _Capriccio_ voluttuoso, carezzevole, quei tocchi graziosi delle
note spiranti la mollezza, suonarono come soave linguaggio nel cuore
della fanciulla, che senza comprenderne il vero significato, pure
dall'accento, dalle vibrazioni, aveva scoperto in quel concetto un
saluto d'ammirazione.

Ermanno dal canto suo aveva rimarcato il leggiero rossore di quelle
guancie; incontrando una seconda volta lo sguardo di Laura, vi trovo
l'espressione di un turbamento interno.

—Al _notturno_, interruppe Letizia.

—Si, si al _notturno_, ripete Laura, saltellando per la sala, onde
nascondere l'emozione cagionatale dallo sguardo di Ermanno.

Tutti si raccolsero attorno al pianista; Laura si colloco dietro a lui
e guardava sul piano passandogli lo sguardo giu per le spalle,—Letizia
a destra Alfredo a sinistra.

Fin dalle prime note d'introduzione, quegli entusiasti d'uditori
cominciarono a trattenere quasi il respiro, ed era bello il vederli
immedesimati nel carattere della musica di cui ne seguivano tutte le
gradazioni. Dopo l'introduzione seguiva un'adagio sulle corde basse,
e la mollezza di quel canto era tanto dolce, tanto insinuante, che
negli occhi di Laura vi brillo una lagrima di tenerezza. La povera
giovinetta non era piu sulla terra, pareva che cercasse in quelle note
un'espressione, un'accento che le facesse piu chiaro cio che le passava
per la mente, giacche in quei suoni ella vi trovava un significato, e
sembravale di sentirsi parlare in cuore da una voce affettuosa e cara
gia conosciuta, gia udita altra volta.

Mentre Ermanno suonava, sentivasi l'alito di lei sfiorargli la guancia,
ed eragli tanto soave quella carezza, che per prolungarne la durata
fece ritornello sull'ultima parte del _notturno_, aggiungendovi
una lunga cadenza cosi ben trovata, cosi morbida, che Laura rapita
dall'effetto, lascio cadere le mani sulla spalla di Ermanno
appoggiandovisi sopra leggermente.

Il giovane fu scosso a quel tocco, l'emozione rese tanto delicato il
senso del tatto in quel punto ove le mani si posarono, che gli parve di
accarezzarne le graziose dita.

Letizia alzo lo sguardo su Laura, e sorrise nel vederla in tale
abbandono; la giovinetta arrossi, e ritiro lestamente le mani.—Si
suono dell'altra musica, indi fu concessa un po' di tregua al povero
pianista che era tutto in un sudore, ed allora si appicco una
conversazione animatissima. Parlarono di musica, di teatri e di mille
cose che sarebbe follia ripetere; basti notare che la chiacchierata
duro due ore. In tanto tempo si possono dire molte cose, due ore sono
lunghe con una nojosa compagnia, ma parvero due istanti specialmente a
Laura, e diciamolo pure ad Ermanno.

Durante quel lungo discorrere i loro sguardi s'incontrarono parecchie
volte, e lasciamo immaginare al lettore cosa poterono dirsi quegli
occhi. Non staremo certo a svelarne i dolci misteri, ci manca il
coraggio di accingerci a tanto, giacche gli occhi parlano spesso assai
piu della lingua, ed il loro silenzio e tanto eloquente da rendere
inetta la parola ad esprimere tutto cio che possono racchiudere.

L'allegrezza di Laura in quella sera fu portata al colmo; ora saltava,
ora rideva; talvolta abbassavasi all'orecchio della cugina mormorandole
sommesse parole, mentre di sottecchi sorrideva ad Alfredo ed Ermanno,
come se essi potessero indovinare cio che ella diceva.

A taluni parra alquanto esagerata questa subita espansivita, ma noi
possiamo affermare che quel brio, quella spontanea allegria sono
naturali nelle ragazze che da poco lasciarono le mura di un collegio,
ove imparano a desiderare il mondo colle sue illusioni e le sue
liberta. Ai primi soffii d'aria libera che le sfiorano il viso, esse si
esaltano, si commovono, e vorrebbero nel loro entusiasmo abbracciare
l'universo intiero; il mondo traveduto nei vergini sogni si presenta ad
esse come un mazzo di fiori freschi e profumati ma, non sanno ahime che
quel profumo stordisce, che quell'aria balsamica spesse volte uccide!

Ermanno si sentiva commosso nel mirare quella fanciulla cosi bella e
felice; l'occhio del giovane errava spesso a fare, un'esame troppo
scrutatore di quelle bellezze, talche Laura accorgendosene ne arrossiva
sorridendo, mentre con infantile civetteria si guardava negli specchi.

Il tempo, quel giudice crudelmente imparziale segno le undici ore
sull'inesorabile Clepsidra, ed una torre lontana rispose a quel segno a
colpi di squilla.

—Undici ore? chiese Letizia.

—Propriamente, rispose Alfredo guardando il pendolo.

—Diggia! mormoro Laura un po' uggiosa.

—Allora, disse Ermanno alzandosi, me ne vado.

—Oh non ancora, sclamo Laura, bisogna suonare anco una volta il
_notturno_.

Ermanno si rimise al piano, e Laura riprese la stessa positura. Il
_notturno_ era piuttosto lungo, e la stagione non troppo favorevole per
una lunga fatica al piano, per cui alla fine del pezzo Ermanno aveva la
fronte madida di sudore; Laura se ne accorse, titubo alquanto, guardo
prima Letizia, poi Alfredo; indi per un moto quasi involontario trasse
il fazzoletto e lo passo leggermente sulla fronte del giovane pianista,
il quale la ringrazio con un dolce sorriso.

Ermanno non si pote partire da casa Ramati senza prima aver promesso
di tornarvi alla dimane, ed ancora mentre stava per scendere le scale,
Laura trattenendolo per mano sclamo: Si ricordi che l'aspettiamo!




III.


Potrebbe mai mente umana esprimere con parole tutto cio che passava
per la testa al giovane artista mentre avviavasi verso casa?....
Egli stesso mal sapeva darsi ragione di cio che provava in quei
momenti.—Tutto l'accaduto di quella sera gli appariva come un sogno,
un lungo e dolcissimo sogno; alcunche di nuovo agitavasi nell'animo
suo, un senso ignoto di malinconica beatitudine a cui l'immagine di
Laura non era affatto estranea.—Quanto e bella quella giovinetta!
ripeteva fra se, e con piacere riandava col pensiero su tutto cio
che ella gli aveva detto.—Era una piena di nuove sensazioni che
gli scaturivano dall'anima, ed egli ne assaporava le dolcezze senza
comprenderle.—Con infantile compiacenza ripetevasi mentalmente il nome
di Laura, e quel nome era seguito da qualche cosa che rassembrava ad un
sospiro.

Rammentavasi poscia quel leggiero alito della fanciulla che stavagli
alle spalle mentre egli suonava; quell'alito che gli aveva sfiorata la
guancia come una carezza, quel soffio delicato che aveva scossa la sua
fantasia costringendolo ad amplificare le frasi del suo _notturno_.
E tutto cio non era che un sogno? quell'adorabile creatura non era
una visione, un'ideale? No, giacche egli avea sentite le mani di lei
appoggiarsi alle sue spalle, ne aveva strette le delicate dita.

No, egli non sognava, solamente la sua esistenza accennava ad una fase
novella; le sue idee subivano una reazione, la mente era piu serena, il
cuore piu agitato.

Giunto a casa Ermanno si assise al pianoforte, suono, od almeno cerco
di suonare perche era distratto; le idee ed i concetti musicali
venivano disturbati da dolci meditazioni.—Se ne ando al riposo
chiudendo gli occhi onde non interrompere le belle fantasmagorie
dell'immaginazione; chiuse gli occhi e si addormento sognando di
trovarsi ancora in casa Ramati, accanto a colei che aveva suscitato un
mondo di idee nuove nell'animo suo.

Sognava, ed il suo sogno era felice. All'indomani la madre di Ermanno
che si alzava sempre per la prima, scorse sul labbro del figlio un
sorriso di compiacenza; quel volto addormentato esprimeva la felicita,
e la buona donna si ritiro con tutta precauzione onde non turbare
l'incanto del sogno che faceva sorridere il suo Ermanno.

Cosa e il sogno? Chi lo disse una rimembranza del passato, chi un
riflesso del presente, chi un presagio dell'avvenire. Non sarebbe egli
invece un complesso di tutto, un crogiuolo dove si fondono le memorie
del passato, il bene od il male del presente, le speranze od i timori
dell'avvenire?

Il sogno e un compendio delle nostre idee, un sunto ristretto della
storia di nostra vita; una specie di romanzo fondato su fatti reali
ingranditi dalla fantasia.

Ermanno sogno, ed il suo sogno fu tanto dolce che allo svegliarsi
trovo il sole splendente di luce piu bella, il cielo piu sereno.—Quel
sorriso che gli errava sulle labbra nel sonno, duro tuttavia mentre
era desto. Guardo l'orologio, erano le otto del mattino, e quasi senza
volerlo riflette che per arrivare alle otto di sera, si dovevano
trascorrere ancora dodici ore.

Durante la giornata che gli parve un po' lunghetta, studio quasi
sempre, ripassando alcuni pezzi che da molto tempo aveva lasciati in
oblio, come per cercarne uno che piacesse...a lei; diciamolo pure,
in tutto quel giorno egli non agi per conto suo; il suo spirito era
rivolto ad altro oggetto. In quel giorno i suoi pensieri non furono
tutti per sua madre, la quale dal canto suo non poteva esser tanto
egoista da adombrarsi se le aspirazioni del figlio non erano tutte a
lei rivolte.

In questo mistero dell'esistenza, la felicita appare tanto piu bella,
quanto piu e incompresa, ed Ermanno senza discutere sulle cause del
suo benessere, ne accettava le dolci conseguenze.—Importa forse
sapere il perche si e felici? La felicita assorbe in un punto tutti i
desiderii, anche la curiosita; l'afflitto esamina la causa de' suoi
dolori per porvi riparo, l'infelice cerca nell'origine del male per
trovarvi il mal seme che turbo la sua pace? che percio? L'uomo contento
dovrebbe forse indagare sulle cause che produssero il suo bene? Il
dolore concentra, la felicita distrae; cercare l'origine del bene
sarebbe follia quanto quella di cercarne il termine.—Se Ermanno avesse
esaminato il perche della sua allegrezza ne avrebbe guadagnato qualche
dolore, giacche era facile scoprire che la sua gioia altro non era che
un'edifizio senza base, un castello in aria, un'illusione.

—Spesso la conoscenza della causa distrugge il prestigio dell'effetto,
e lascia lo sconforto della realta.

Ermanno era felice; e chi non lo fu alla sua eta? Chi non sorrise di
gioia allo spettacolo dell'avvenire traveduto nello sguardo di una
giovinetta? Chi come il nostro artista non abbandonossi intieramente
alla lusinghiera carezza di una dolce speranza?—Il bene della vita si
riduce ahime! pur troppo ad una lunga fila di speranze le quali cadono
ad una ad una nel nulla sconfortante della delusione; la realta d'un
bene non e sufficiente a costituire la vera felicita, se non vi si
mesce la speranza di un miglioramento.

Verso sera Ermanno usci colla madre per la solita passeggiata, ma per
la prima volta quella gita aveva un doppio scopo, cio si scorgeva
facilmente dal volgersi che faceva il giovane al minimo rumore di
carrozza. Il suo sguardo errava su tutti I volti come se cercasse
qualcuno. Alla madre non sfuggi certo la continua distrazione del
figlio, tuttavia non ne fece motto; non vi poteva essere nulla di
serio, dacche Ermanno aveva un'aria cosi felice.

E duopo dirlo? Non erano ancora suonate le otto, che gia Ermanno si
avviava verso casa Ramati; aggiungeremo inoltre che la sua toeletta era
piu accurata. Camminava col passo dell'uomo felice, o meglio, di quegli
che va in cerca della felicita, e sa dove trovarla.

Mentre il nostro artista vola trasportato dal turbine lusinghiero delle
speranze palesando in mille modi la sua gioia, passeremo a vedere quale
impressione abbia fatto Ermanno nel cuore di Laura.

Nella prima sera in cui ella lo conobbe, la corrente di simpatia supero
certe sciocche convenienze, e vedemmo quella ragazza abbandonarsi
ingenuamente a tutto il brio e la liberta che erano in lei natura. Vi
sono nell'uomo certi misteri incomprensibili di cui se ne subiscono
giornalmente le conseguenze, spesso ci diventa simpatico un'individuo
al solo sentirne a parlare; diremo di piu che questa simpatia nata
improvvisamente si trova giustificata al primo incontro che si ha
coll'individuo in persona.

Alfredo, l'abbiamo detto, era stato a Milano qualche giorno in casa
della cugina; questo bravo giovane era entusiasta per Ermanno, e parlo
di lui a Laura in modo tale, che costei si senti curiosa di conoscerlo
personalmente—Ecco l'unica ma sufficiente scusa che puo giustificare
la condotta di Laura.

D'altronde a diciasette anni si pensa forse tanto alle conseguenze? No
per buona sorte: La natura si trova a quell'eta ancora intatta, basata
cioe sui principii di un'eguaglianza generale. Che non puo poi quel
mago che sconvolge ogni cosa, l'amore? L'amore, quel senso misterioso
che si rivela tutti i giorni sotto forme novelle, quella rugiada di
paradiso che basta per se sola a confortare tutti i dolori, a sanare
tutte le ferite! E tuttavia in comprensibile il suo dominio, tutti i
mortali lo hanno provato, tutti furono trasportati nel seno di quel
mare di volutta, tutti bevvero in quella coppa che racchiude le piu
sante delizie, senza che uno solo abbia potuto afferrare il secreto di
quelle gioie; la specola della scienza non ascese puranco alle regioni
d'amore.

Come nasce, come muore? Dove passa? nessuno lo sa;—Il filosofo austero
potrebbe pensare e studiare secoli interi senza venirne a capo di una
definizione —Come si manifesta? Chiedetelo a Laura, che per quella
prima notte cerco invano il riposo—L'immagine d'Ermanno le stava
sempre davanti agli occhi, ed ella d'altronde non cercava menomamente
di bandirla.

La prima manifestazione d'amore nel cuore umano compie la piu grande
delle rivoluzioni nelle idee; tutto cio che prova un cuore vergine
al primo palpito e nuovo, confuso, come melodia portata da lontane
regioni frammista al mormorio dell'aria; come il profumo di mille fiori
raccolto in una folata della brezza primaverile.

Eccola per esempio, la vispa Laura, colei che non aveva un minuto di
quiete, che non si era crucciata mai per nulla; dov'e la sua allegria,
dove l'eterno sorriso di soddisfazione, il sorriso dell'innocenza?
Per la prima volta la giovinetta pensava; a che? Ella stessa noi
sapeva—Seduta in un angolo remoto del giardino, pareva intenta a
comporre un mazzolino di fiori, e la soverchia cura che poneva in
quel lavoro, palesava il vero secreto. Il labbro piu non sorrideva;
il sorriso non puo passare per la stessa via del sospiro, e Laura
sospirava di frequente.

Povera fanciulla! Inginocchiata sull'erba, interrompeva talvolta il
lavoro per abbandonarsi alle riflessioni; ella pensava, ed il suo
pensiero vagava altrove mentre il corpo rimaneva la, immobile come
statua.

Tutto le parlava all'anima un linguaggio dolce e commovente, tutta
natura era un'armonia soave come la musica di Ermanno.... Ermanno!
A questo nome il suo pensiero si arrestava, ed un lieve rossore le
pingeva le gote; nel pronunziarlo ella sentiva alcunche d'ignoto
destarsi in lei, e sorrideva malinconicamente. Era un sorriso traditore
che celava un sospiro.

Il mazzolino era terminato, ma il tempo impassibile ai piu ardenti
desideri, scorre lento per chi aspetta; e Laura aspettava misurando
i momenti—Sembravale che il sole si ostinasse a non scendere per
contrariare lei, che ne aspettava ansiosamente il tramonto.

Man mano che le otto ore si avvicinavano, ella diveniva sempre piu
inquieta, finalmente il pendolo segno l'ora desiderata, e quasi
contemporaneamente risuono il campanello di casa Ramati.

Era desso! il cuore non l'aveva ingannata; era Ermanno che entrando
incontro lo sguardo smarrito della fanciulla, che tradi colla sua
confusione il suo secreto. In quella sera la madre di Laura ritirossi
di buon'ora perche alquanto indisposta; sull'avvocato Ramati era
assolutamente vano il far calcolo; erano tempi di agitazioni politiche!

I giovani adunque rimasero soli e padroni del campo. Ermanno suono, e
naturalmente Laura appoggio le mani alle sue spalle; non era piu una
novita, e poteva farlo liberamente. La stagione non correva troppo
propizia per restar rinchiusi in una sala, ed Alfredo propose una
passeggiata nel suo ampio giardino—Si accetto con gioia—Di notte i
giardini sono piu deliziosi che non di giorno; al chiaro delle stelle
si puo benissimo comporre un mazzolino di fiori, ed Ermanno dopo pochi
passi, aveva fatta la sua messe sopra un rosaio il piu vago che si
fosse mai visto—Un bottoncino di fiori accuratamente intrecciati,
passo rapidamente dal seno di Laura nelle mani di Ermanno Vengano ora
a dirci che di notte non si vede! La comitiva si fermo sopra un poggio
che si ergeva nel mezzo del giardino, e tutti si adagiarono senza tante
reticenze sull'erba morbida e fresca.

—Ermanno! salto su a dire Alfredo, mia cugina canta molto bene, tu
sei poeta discretamente felice, e musico per eccellenza; non potresti
comporre una Romanza?

—Bella idea, sclamo Laura battendo le mani, quando saro a Milano, mi
verra di gran conforto nella noia della solitudine il cantare qualche
cosa che mi ricordi questa casa.... Non gia che io abbisogni di
un'eccitamento per ricordarmi di Brescia, questa bella citta mi lascia
troppe impressioni perche io la possa dimenticare! e si dicendo senza
accorgetene strinse la mano d'Ermanno, il quale rispose:

—Mi provero signorina, ma non si lusinghi di troppo.

—Evviva la modestia, sclamo Letizia, figurati Laurina che anche
a me diceva l'istessa cosa, eppoi mi ha fatto una delle piu belle
_Barcarole_ che si sieno mai sentite. Il male si e che da qualche tempo
ho cambiata la voce, e non arrivo piu a cantarla.

—E dunque inteso, interruppe Alfredo; ora tocca a Laura di scegliere
il soggetto.

Laura si mostro alquanto imbarazzata. A quella semplice proposta le si
presentarono d'un tratto tante idee, che mal sapeva dove scegliere. Non
era assolutamente il soggetto che le mancava, ma sibbene il coraggio di
palesarlo.

—Hai trovato? Chiese Letizia.

—Davvero non saprei, mi vengono in mente tante cose....

—Ti aiutero io, disse Alfredo, ma prima e necessario sapere qual
genere di canto preferisci.

—Malinconico, rispose Laura.

—Una lacrima!...

—No.

—Un sospiro?

—Nemmeno.

—Una preghiera!

—No, rispose ancora la fanciulla, e volgendosi ad Ermanno. Animo, gli
disse, ci aiuti; fuori una delle sue belle idee, ed aggiunse con un
lieve accento di rimprovero: parmi poi che ella non dovrebbe essere
affatto estraneo alla scelta di questa canzone!...

Letizia non comprese. Alfredo pensava al soggetto, ma Ermanno conobbe
il vero senso di quelle parole; lo conobbe tanto bene che rispose
subito:

—Un addio?

—Bene, bene risposero le ragazze.

—A chi? chiese Alfredo.

Questa volta tocco ad Ermanno l'imbarazzo, ma Laura, come se avesse
compresa la titubanza, e per dargli coraggio sclamo con accento
malizioso:

—Fuori dunque, non esiti, a lei non possono venire che buone idee.

—Addio alla patria! grido Alfredo come se avesse colto bene.

—No, no.

Ermanno si fece coraggio, e mormoro:

—Un addio all'amico....

—_Lontano_, aggiunse Laura, con estrema finezza.

—Dunque, _Un addio all'amico lontano_, ribatte Alfredo. Bene, ma non
troppo, quell'amico....

—Eh! via, osservo Letizia, non capisci che l'amico e un amante!

—E un'amante?... Allora non parlo piu.

Il volto di Laura era talmente acceso che fu vera fortuna per lei se le
tenebre della sera le fecero velo.

Dopo poco tempo, si fece ritorno nella sala di musica.

Laura volle provarsi a cantare, ma invano, la voce rispondeva
al sentimento che la agitava; nella sua piccola fantasia
la povera giovinetta credette di aver commesso alcunche di
straordinario.—Alfredo tento egli pure una cavatina, ma la tronco a
meta, allegando un'impedimento di voce causato forse dall'aria della
sera.

Ermanno pure era alquanto pensoso; pareva assorto in qualche grave
riflessione, e sfiorava sbadatamente la tastiera del pianoforte, senza
punto curarsi di cio che ne usciva. Ad un tratto una vocina delicata
che lo fece fremere, interruppe le sue meditazioni.

Era Laura che durante quel martellare sul piano, erasi rimasta dietro
a lui, non azzardando di sturbarlo; era dessa che scuotendolo dal suo
letargo lo invitava a suonare—Ermanno alzo gli sguardi al soffitto
come fanno i pianisti per richiamarsi alla mente qualche pezzo, indi
nel riabbassarli, incontro quelli di Laura che gli si era posta
accanto; era un sorriso seducente, che egli contemplo a lungo senza che
percio la giovinetta s'imbarazzasse.

Ermanno suono, ed alle prime note d'introduzione venne interrotto da
Alfredo che gridava:

Attente figliuole, attente a questa sublime musica, e di Talberg....

Ermanno risali al principio del _Notturno_ che riusci d'un magico
effetto. Letizia batteva le mani, e Laura invasa dal senso malinconico
che la dominava, mormora al giovane:

—Quanto e caro...questo _notturno_.

Batteva la mezza dopo le dieci quando Ermanno si levo dal pianoforte
per andarsene.

—Cosi presto? chiesero le fanciulle.

—Me ne duole signorine, ma mia madre non ista troppo bene, e non e
prudenza lasciarla sola per tanto tempo.

—Allora vada pure signor Ermanno, sarebbe dal canto nostro esigere un
po' troppo.

—Letizia dice bene sclamo Laura prendendo la mano ad Ermanno, e
trattenendolo aggiunse. A rivederci quando?

Ermanno si mostra imbarazzato.

—Domani perbacco, disse Alfredo, non e vero?

—Purche mia madre stia bene....

—Oh sempre inteso, anzi ascolta, ho un progetto per domani; suonare
tutta la sera e troppa fatica con questo caldo; andremo a fare un giro
in carrozza, vi pare madamigelle?

—Va benissimo.

—A domani dunque.

—A domani.—Ermanno usci salutato per l'ultima volta da Laura che gli
aveva mormorato: L'aspetto!




IV


La felicita non e sempre la ben giunta nel cuore degli uomini. Taluni
forse per eccesso di timidezza, diffidano della felicita che si rivela
sotto troppo belle speranze—E bene l'esser parco in tutto onde non
avere a dolersi di troppo per la perdita di un bene vagheggiato, e
coloro che accettano per buone tutte le gioie che arreca una dolce
speranza, non agiscono ragionevolmente.—Chi piu compra, piu paga—e
se tutti potessero tenersi impressa questa inevitabile conseguenza,
sarebbe evitato lo spettacolo doloroso di tanti poveri illusi ai
quali sembrava di toccare il cielo; che poi precipitano nel nulla
della delusione. E perche cio? Perche si erano affidati ad una falsa
speranza; perche non seppero giudicare a tempo se fosse possibile la
sussistenza di un'edifizio infondato.

Diffidare di una felicita sperata, sarebbe gran virtu; ma come fare se
e destino che la vita dell'uomo sia una continua speranza? Sperare il
male, sarebbe follia; e poiche si deve tendere a qualche cosa, meglio e
sperare nella felicita.

Laura aveva centomila lire di dote, ed era figlia unica.—Questa
dichiarazione e assolutamente necessaria per giustificare i dubbii e
le apprensioni di Ermanno. Il nostro giovinotto all'uscire di casa
Ramati era tormentato da tristissime meditazioni; ormai non v'era piu
dubbio sulla realta del suo amore. Invano egli avea lottato contro quel
sentimento che minacciava la sua pace; l'amore e piu ostinato che mai,
si potrebbe lottare allorche non si ama; ma il primo sintomo di lotta
e il primo sintomo d'amore.

Ermanno era ragionevole, a mente tranquilla egli non si sarebbe mai
sognata una cosa tanto lontana dal possibile; eppure nel breve periodo
di due giorni egli era soggiogato. Non era il caso d'illudersi, il
dolore che provava nel riconoscersi vittima di quel sentimento, era la
piu certa prova dell'amor suo. Strana follia! Egli povero umile artista
innamorarsi di una giovinetta appartenente a distintissima famiglia. Ma
come mai colla sua sana intelligenza non aveva compreso che quell'amore
era un sogno, una chimera? —Ma quel sogno era tanto bello, che egli
vi si addentro senza avvedersene; ed ora che la prima riflessione
gli parava innanzi la gelida realta, ora che erasi abbandonato
inscientemente nell'onde delle illusioni, sentiva l'impossibilita di
ritrarsi.

Cio che piu di tutto lo addolorava, era la certezza che aveva
dell'amore di Laura. Come non accorgersene? come non credervi se
ella stessa si era tradita con tanta sincerita. Egli avea accettato
il fascino misterioso di una prima impressione, e difatti in quella
prima sera non una triste idea era surta a funestarlo. La speranza
gli sorrideva presentandogli la coppa delle illusioni; invece di
respingerla, invece di sciogliere l'incantesimo col soccorso della
ragione, non seppe resistere al senso misteriosamente dolce che lo
attraeva verso quella vezzosa fanciulla.—Ma gli infelici fruiscono
poco del prestigio di un'illusione, e la verita corre tosto premurosa a
disperdere la trama delle speranze.

La realta! ed era ben dessa quella crudele che aveva atterrate le pure
gioie del povero Ermanno! Spingendo il pensiero attraverso le nubi
dall'avvenire, egli non vi trovava che un cammino monotono privo di
ogni sorriso d'allegrezza; il campo dell'arte divenne per se stesso
troppo arido; egli avea traveduto in sogno una mano gentile che poteva
guidarlo ad altissima meta; accanto al sentiero di spine, aveva sognata
una via di rose.

E meglio non pensarci piu, diceva fra se; ma subito dopo gli tornava
alla mente il bel viso di Laura, la sua grazia, il suo sguardo
espressivo, che richiamavano in un cielo di dolcezze sante e pure;
allora si apriva per poco l'animo suo alla speranza, e nel trasporto
di tenerezza baciava quel mazzolino di fiori che ella gli aveva dato
come pegno d'affetto; ma di quale affetto? Dove si fondava quell'amore?
E pur troppo Ermanno riconosceva in esso il frutto dell'inesperienza,
e pensava che all'indomani quella giovinetta ingenua educandosi alla
scuola della vita, avrebbe cessato di commoversi per un oggetto di poco
conto; che domani Laura leggendo nel gran libro del mondo, riderebbe
forse allo svegliarsi di quel sogno troppo puerile.

All'eta di Laura, nulla avvi di certo sulle aspirazioni del cuore, ne
si discute menomamente sulla possibilita o non di amare—In quel primo
brillare dei raggi della vita, si fa tutto senza calcolo, e forse senza
bisogno.

Perche Laura amava Ermanno? Perche le piaceva; ecco tutto. A quell'eta
non si bada troppo alle esigenze sociali che pongono l'amore fra le
strettoie delle convenienze. Che importava ad essa se Ermanno non
era ricco? Questo pensiero non le passava neanche per la mente. A
diciasette anni la donna ama per amare; l'animo suo non ancora corrotto
dal soffio delle passioni; risponde con entusiasmo alla prima parola
d'amore che si sente mormorare.

Per tutta la susseguente giornata Ermanno stette in preda ad
un'agitazione febbrile; la musica non ebbe forza alcuna per distrarlo
dalle sue dolorose meditazioni; infine dopo tanto riflettere, prese
l'eroica decisione di non porre piu piede in casa Ramati.—Egli aveva
troppo bisogno della sua pace per non cimentarla dietro ad una folle
speranza.

Man mano pero che si appressavano le otto ore, egli sentiva che la sua
costanza vacillava. Invano cercava di distrarsi, invano tentava nelle
risorse della sua ragione un eccitamento per resistere al desiderio
che lo attraeva. La seducente apparenza della bella serata che
avrebbe potuto passare in casa Ramati lo faceva titubare nella presa
risoluzione.

Piu volte fu sul punto di lasciarsi trascinare ove lo chiamava il
cuore, ma seppe resistere. Suonarono le otto, ed egli stette fermo,
malgrado un palpitargli agitato del cuore che lo avvisava esser quello
il momento di andare.

Egli aveva vinto; con un grande sforzo di volonta seppe comandare a se
stesso; ma la lotta fu strenua, il combattimento accanito, ed il povero
Ermanno riporto colla vittoria la noja e la spossatezza.—Egli che
aveva vegliate tante notti nello studio dimenticandosi del mondo, non
sapeva ora dove trovare una distrazione; il suo pensiero vagava per la
citta in cerca della carrozza che trasportava Laura, la povera Laura
desolata forse per il di lui contegno.

A tale idea Ermanno sentivasi stringere il cuore, e per poco non
sarebbe corso in casa Ramati a scusarsi. Erano gia trascorse le nove,
ed egli non era puranco al sicuro, il cuore non voleva cederla ad ogni
costo. Che fare? Si appiglio al consiglio di cercar nel riposo un po'
di pace; recarsi a spasso sarebbe stata follia, dove andrebbe? ovunque
l'aspettava la noia, eppoi chi lo assicurava che discendendo nella
via, le gambe non lo guidassero macchinalmente verso quella casa? Sono
si facili le distrazioni di simil genere!

Ermanno si mise a letto, ma sarebbe arduo assai l'asserire che egli
dormisse.—La notte gli parve lunghissima; se era desto pensava a
lei; se dormiva sognava di lei, e dappertutto si nella veglia che nel
sonno, vedevasi innanzi la bella Laura che con aria corrucciata lo
rimproverava per aver mancato alla data parola di trovarsi all'indomani
presso di lei.—

Era tanto piacevole questo rimorso, che egli lo accetto, ed a poco a
poco fini per persuadersi di aver commessa una sciocchezza.—A che pro
pensava egli, a che pro far tanti sacrifizi per evitare un bene? per
fuggire una gioia; e vero bensi che abbandonandosi alla corrente delle
sua speranze ne avrebbe riportate infine amarezze e dolori; ma soffrire
anticipatamente per evitare un dolore incerto, e follia, tanto piu se
per giungere a quel dolore si passa per la via del piacere;—Tanto vale
dolersene poi.

Ermanno si alzo all'indomani con quelle savie riflessioni riportate
dal lungo pensare durante la notte; infine, diceva fra se, che ci
arrischio? Quella giovinetta mi ama, e vero, ne sono certo; ma per puro
eccesso di entusiasmo. Essa crede amore cio che probabilmente poi non
sara che un capriccio di ragazza.—In uno slancio della sua vergine
fantasia mi prodiga sorrisi e carezze, con rara ingenuita mi stringe la
mano, come per ringraziarmi delle dolci emozioni che le cagiono, ed io
dovrei essere tanto crudele da respingerla e disilluderla amaramente
svegliandola da un sogno che la fara felice per qualche giorno?.....
Mai, e poi mai; cio sarebbe per parte mia un eccesso di crudelta, e non
voglio certo rendermi colpevole della prima lacrima che parte dal cuore
di una giovinetta!

Come ben vediamo, le riflessioni di Ermanno, se non erano del tutto
logiche, conservavano almeno le apparenze in faccia al suo amor
proprio. Difatti dopo di aver aspettato ardentemente che la giornata
volgesse al termine, egli era convinto in cuor suo di arrendersi per
deferenza, per atto di generosita; ma intanto il tempo gli pareva
lunghissimo, ma mentre colla testa egli forma vasi un piano di difesa,
il cuore palpitavagli violentemente in seno, e non si avvedeva che quel
debole barlume di speranza era il segno certo della sua sconfitta.

L'uomo s'illude nel commettere un errore; egli pensa e crede tutto il
contrario di quanto potra succedergli, e tenta con ogni scrupolo di
giustificarsi in faccia alla sua coscienza.—Per il bene si ricorre
alla ragione; per il male, all'illusione; son due tribunali che si
rassomigliano.

Alle sette e mezza il nostro eroe era gia sulle mosse verso la casa di
Alfredo; sicuro della sua coscienza egli camminava quasi baldanzoso;
ma appena scorse da lontano il balcone di casa Ramati, e sovr'esso vi
distinse Laura, si senti al cuore una scossa tanto forte, che manco
poco non cadesse. Alla sola vista di quella giovinetta disparve in un
baleno l'apparato del suo eroismo; tutto il coraggio si franse d'un
colpo, tutte le idee di generosita inspirate da un falso amor proprio
si dileguarono, e con esse ogni dubbio sulla reale esistenza del suo
amore.

Egli aveva potuto senza vederla fabbricar progetti a suo piacimento; il
cuore lo lascio fare senza punto disturbarlo; ma che puo mai la mente
allorquando il cuore parla? Questa particella di noi stessi, impianta
per se sola una specie di governo assoluto, un centro d'azione contro
cui si frange la punta del piu saldo raziocinio.—Ermanno stesso rimase
colpito dello strano potere che aveva preso nell'animo suo quella
fanciulla, e conobbe di quanto avesse progredito il suo amore in soli
due giorni.

A che servirono mai tutti i suoi proponimenti? La verita ora si
appalesava con tutta chiarezza.—Riavutosi alquanto egli riprese il suo
cammino, ma piu si appressava a quel balcone, piu ingrandivasi la sua
agitazione.—

Laura intanto era fissa cogli occhi al fondo di un'altra via che
attraversava quella percorsa da Ermanno; dalla sua attitudine era
facile l'indovinare che ella sperava di veder comparire qualche persona
aspettata.—Tratto tratto, scorreva collo sguardo su tutti i punti
dominati dal balcone, palesando una viva impazienza.

Allorche le venne dato di vedere Ermanno, si fece rossa in viso, ed
anch'essa fu colpita da un assalto di palpitazione.

Quando egli entro nel portone, Laura gli corse incontro ad aprirlo,
e lo ricevette sull'ultimo gradino con una convulsiva stretta
di mano, ed un sorriso che riassumeva mille rimproveri, e mille
ringraziamenti.—Entrarono sempre tenendosi per mano, giunti nella sala
del balcone, Laura sedette, ma era tanto l'affanno della poverina da
non trovare il respiro per dire una sola parola.

Letizia ed Alfredo non erano presenti per quel momento, cio accresceva
l'imbarazzo di Ermanno, il quale pure non aveva ancora aperto
bocca—Infine Laura ruppe per la prima il silenzio.

—Bravo, bravissimo il signore, ieri sera noi abbiamo aspettato
invano!....

—Mille perdoni madamigella.... non fu per colpa mia; d'altronde non
aveva accertato di venire....

—E vero; ma pure farsi tanto desiderare, la e una vera crudelta. Come
era naturale anche la passeggiata ando in fumo.

—Duolmi assai che per causa mia....

—Oh! per me, sclamo Laura ingenuamente, non e la perdita della
passeggiata che mi crucci, ma sibbene..... Quivi si arresto,
senz'avvedersene ella entrava in un punto troppo pericoloso; e
cambiando tuono d'un tratto disse:

—Ma via, si sieda qui accanto a me, mentre stiamo aspettando i cugini,
discorreremo alquanto—Come sta sua mamma?

—Egregiamente.

—Come egregiamente, se ieri ancora?....

—Ah e vero, ma ora ha migliorato d'assai.

—E mi dica in qual modo consumo la sera?

—Stando in casa.

—Proprio..... senza uscir mai?

—Mai.

—Ed ha suonato, senza dubbio.

—No.

—Come, non ha suonato? E che cosa ha fatto in tutta la sera mio bel
signore?

—Ho pensato....

—A che cosa?

Ermanno resto confuso. Se Laura avesse avuto un tantino di pratica,
poteva subito leggere sul volto di lui quale fosse stato l'oggetto de'
suoi pensieri—Ermanno diffatti era commosso; il suo sguardo non si
saziava mai di contemplare quella graziosa figurina, ed ella lasciavasi
guardare senza scomporsi.

—E del mio mazzolino, che ne avvenne? chiese Laura sorridendo.

—Lo conservo gelosamente.

—Davvero?

—Certo, e una memoria tanto cara!

—Si, ma appena quei poveri fiori saranno appassiti, ella si
dimentichera di chi glie li ha dati....

—Oh! no signorina, e questa un'accusa gratuita che non mi merito
certamente.

—Davvero! Ella non mi dimentichera si presto? Cio mi fu molto piacere;
dopo tutto sarebbe una vera crudelta se si perdessero cosi presto certe
belle memorie! Oh! per parte mia glie lo assicuro, cio non sara mai,
e prevedo pur troppo che dovro annojarmi per bene quando saro sola a
Milano, lontana da questa cara Brescia....

—Ma, disse Ermanno, ci vuole ancor molto tempo prima che....

—Ohime! Papa scrisse a mamma pregandola di trovarsi a casa fra quattro
giorni!.....

Tal nuova afflisse tanto profondamente il giovane che se ne stette
senza parola!—Quattro giorni appena! Ed era questa la felicita che
aveva sognata? Mai non gli venne in mente che Laura dovesse partire, e
quest'idea lo colpi si forte, che ne provo vero dolore.

Laura vedendolo cosi triste, non cerco d'interrompere il filo delle
sue riflessioni; serbo il silenzio per qualche istante scrutando
attentamente tutte le oscillazioni del di lui sguardo. Forse non si
sbaglio sul secreto del dolore che gli si dipinse in volto, e come per
tentare qualche conforto, sclamo mestamente:

—E doloroso a dirsi, in questo mondo si nasce solamente per fare dei
sacrifizii!

—Pur troppo, rispose Ermanno, dacche il discernimento della ragione
rischiaro la mia mente, io vidi essere lo scopo della vita non altro
che una continua aspirazione ad una meta inconseguibile. E tanto vero
che la felicita e una chimera impossibile, che io stesso abbandonai
ogni speranza di ottenerla. Diffido della speranza perche so che essa
frutta il disinganno; eppure questa fata menzognera, mi ha sedotto anco
una volta; eppure malgrado tutta la mia triste esperienza, ho sperato
una follia! Sperai che un fiore non dovesse mai avvizzire, ed a quel
fiore ho legati i miei affetti.—Che mi rimarra infine?.... Nulla, un
fuscellino d'erba appassita!....

Laura questa volta aveva compreso; le parole del giovane suonarono
amaramente nel di lei cuore.

—Feci male, mormoro Ermanno, feci male venendo qui questa sera, doveva
aspettare domani, o dopo....

—Ma bravo! sclamo Laura con accento di rimprovero, il male l'avrebbe
fatto non venendo, perche ieri sera l'abbiamo desiderato vivamente,
perche con lei si passa un'ora senz'accorgersene; perche infine se ella
non venisse, arrecherebbe gran dispiacere allo zio, ai cugini...... ed
a me!

La giovinetta pronunzio queste parole con tale accento di dolore, che
Ermanno ne ebbe rimorso, in quella voce egli ritrovo l'espressione di
una pena viva e profonda. Ne ebbe tanto rimorso che prendendo la mano
di lei le disse:

—Mi perdoni madamigella.—Io stesso non so bene quello che mi dico....
Creda pure che mi sarebbe stato impossibile resistere piu oltre,
giacche se dipendeva solamente dalla mia volonta, a quest'ora non sarei
qui; ma da due giorni comanda in me un'altra potenza tanto forte, che
mi abbandono rassegnato al mio destino.—Sia che vuolsi, se e vero che
saro poi infelice, e pur vero che ora sono felicissimo!

Laura strinse nelle sue la mano di lui, ed egli prosegui con voce
sommessa fissandola negli occhi:

—Ma perche ora piange.... perche quelle lacrime?

—Perche sono felice, rispose Laura sorridendo cogli occhi lagrimosi.
La dolcezza delle parole di Ermanno le aveva strappato il pianto; ma
il pianto della gioia, quelle lacrime soavi che escono da un sorriso, e
Laura piangeva sorridendo.

Si erano detto tutto?.... Chi lo sa; chi potrebbe dire sin dove si
sarebbero arrestati? ma non era prudente l'abusare dell'occasione,
tanto piu che poco dopo sopraggiunse Letizia.

—Ben venuto signor Ermanno, sclamo Letizia sorridendo, meno male che
ella si sia ricordato dei torti che aveva da riparare—Laura era con
lei indignata, ma a quanto vedo la mia buona cugina pecca per troppa
indulgenza.

—Si fu perche sua madre non istava bene, disse tosto Laura.

—Madamigella Letizia sa meglio di me che non mi faccio troppo pregare
per venire in casa sua.

—Oh per me, rispose Letizia, non ci fo gran caso, sono si bene
abituata alle sue stranezze che non mi sarei stupita se anche questa
sera non fosse venuto.

In quel momento entro Alfredo, il quale fece pure ad Ermanno i suoi
rimproveri aggiungendo:

—Pero quello che non si fece ieri, si puo fare oggi. Volete signorine
che andiamo in carrozza?

—In carrozza! osservo Laura, non sarebbe meglio a piedi?

—E sia pure, disse Letizia, che glie ne pare signor Ermanno?

—Per me sono a loro disposizione, comandino....

—Allora e inteso, non faccio attaccare, chiese Alfredo.

—Letizia, disse Laura, vedi se mamma vuol venire, ed anche lo zio.

—Non darti pensiero per mio padre, tu lo sai a quest'ora egli si
dispone per recarsi al suo inevitabile caffe. Si dicendo Letizia usci
di sala. Rimasero soli sul balcone Alfredo, Ermanno e Laura; il primo
sempre distratto come al solito, si mise a canterellare un'arietta,
guardando sbadatamente nella via. Ermanno e Laura erano seduti di
fronte, e si dicevano tante cose cogli occhi.




V


Letizia ritorno ad interrompere quella mutua contemplazione annunziando
che anche la madre di Laura avrebbe preso parte alla passeggiata; e
difatti dopo pochi istanti madama Ramati compari in sala ove trovo
tutti disposti alla partenza. La sera era fresca, ed eccitava al
passeggio; presero la via per recarsi nel viale fuori di citta.

La comitiva si dispose cosi: Laura diede il braccio al cugino Alfredo,
Letizia resto indietro colla zia ed Ermanno.

La madre di Laura era una vera gentildonna per modi distinti, aveva una
certa conoscenza con Ermanno, eppercio non vi mancava l'elemento alla
conversazione.

Naturalmente il discorso cadde su Laura, e lasciamo supporre quanto
gradevole fosse questo tema ad Ermanno. Se si volesse poi sapere di che
parlavano Alfredo e Laura che precedevano gli altri di qualche passo,
e facile immaginarlo.—Le donne hanno un certo tatto istintivo per
far cadere il discorso su cio che loro piace senza che chi parla se
ne accorga menomamente.—Appena Laura si era appoggiata al braccio di
Alfredo trovo, modo di toccargli la corda debole parlandogli cioe di
Ermanno; Alfredo cadde subito a quel primo attacco, e ne disse fino
all'entusiasmo in favore dell'amico.

—Sara debolezza, aggiungeva, ma Ermanno mi e tanto simpatico, che se
io fossi una donna, me ne innamorerei perdutamente.

—Fortuna per lui che non avra bisogno di te per avere delle innamorate.

—T'inganni, t'inganni d'assai; in fatto d'amore il mio amico e del
tutto profano.

—Odia forse le donne?

—Tutt'altro, nella carriera che percorre, si trova di sovente a
contatto colle signore, ma nessuna che io sappia gli inspiro qualche
cosa piu di un po' di cortesia.—E troppo concentrato nell'arte sua
della quale egli se n'e formata una amante; non vive che per la musica.

—Ma, ribatteva Laura, non mi sembra vero che un giovinotto, un'artista
non celi in seno qualche fiammetta....

—Eppure credimi la e proprio cosi; diamine io che gli sono sempre ai
fianchi, dovrei saperlo. Di giorno non esce che per le sue lezioni,
del resto se ne sta sempre al pianoforte. Se talvolta a forza di
preghiere si lascia trascinare in qualche concerto o serata musicale,
fa propriamente un sacrifizio. Egli non ama la societa; e nemico
dei clamori; per chi non lo conosce sembra un selvaggio, ma chi lo
frequenta riconosce in lui un giovane pieno di talento e di modestia.

—Lo credo perche me lo dici, sclamo Laura, ma pare davvero impossibile
che un giovane cosi amabile e distinto non cerchi qualche conforto in
un'affetto—Si e tanto felici quando si ama.

—Ma mia cara, per uno della tempra di Ermanno l'amore si trova ma non
si cerca.

—Chissa che un giorno....

—Sara difficile, e sinceramente non gliene farei augurio....

—Perche mai?

—Mio Dio, la fedelta e tanto rara al giorno d'oggi, ed Ermanno e una
di quelle nature che amando si legano corpo ed anima...

—In questo caso, che male ci sarebbe?

—Che male? il ciel lo guardi! Se per disgrazia s'innamorasse, e
venisse poi deluso, credo che si darebbe alla disperazione.

—Ma cugino mio, non tutte le donne sono leggiere, ve n'ha di quelle
che possono dedicare l'intera loro vita al culto di un solo ed unico
affetto.

—Si ve ne sono tali donne, ma nei Romanzi...

—Oh! senti, non dubitare cosi, cio mi fa dispiacere; secondo voi altri
noi saressimo l'incostanza personificata.

—Via via, cuginetta, non adirarti meco; se vuoi che ci creda, credero;
ma solamente per farti piacere.

Di questo passo si giunse al pubblico passeggio, ivi l'ordine della
comitiva si sciolse; Letizia si uni a Laura, Alfredo prese il posto di
Letizia accanto alla zia a cui chiese:

—Ebbene e ella stanca della passeggiata?

—Tutt'altro, non mi sono neanche accorta d'aver fatto tanta strada, mi
trovo in si buona compagnia!...

Il complimento era diretto ad Ermanno, che glie lo restitui nel modo il
piu lusinghiero.

—Nipote, disse madama Ramati ad Alfredo, quando ti verra occasione
di recarti a Milano, t'impegno a condur teco il signor Ermanno; ha
promesso di venire.

Ermanno sorrideva con aria di rifiutarsi, e madama soggiunse:

—Sicuramente, badi che io conto con scrupolo sulle promesse, o che
verra colle buone, o le faremo venire per forza.

—Si accerti, o signora, rispose Ermanno, non vi sara questa
necessita.—Mi procurero un giorno questo piacere.

Le due giovinette intanto si erano di molto allontanate; pareva che
parlassero di qualche cosa ben importante, perche si portarono alla
distanza da non essere udite.—Laura volgevasi spesse volte indietro;
indi si rimetteva a parlare gesticolando in modo che tradiva la sua
contentezza. Che mai diceva essa alla cugina per discorrere con tanta
enfasi? e perche Letizia ascoltava col labbro atteggiato ad un sorriso
malizioso?—Le donne, e le ragazze specialmente, abusano spesso di
confidenza verso le loro amiche; un primo amore, il primo palpito
del cuore, e un peso troppo grave per una fanciulla, perche possa
celarne il segreto. E vano pretendere che ella debba tenersi per se le
impressioni che la agitano, e nel seno di un'amica versa tutto il suo
mistero.

Le confidenze divengono una necessita nella donna che ama per la prima
volta. L'uomo e egoista della sua felicita, la donna ne e ambiziosa;
l'uomo la nasconde con tutta cura, la cela agli sguardi di tutti; la
donna invece prova una grande compiacenza nel rivelarla, e tradisce il
secreto in tutti i suoi atti.

Laura col solo suo modo di camminare, appoggiata, anzi abbracciata
a Letizia, palesava il suo amore.—Le due ragazze dopo di aver
passeggiato sole per qualche tempo, si rivolsero agli altri, e Letizia
chiamo:

—Signor Ermanno, ascolti una parola.

—Ai loro ordini, rispose il giovane avvicinandosi; non aveva ancora
parlato, che gia esse si erano attaccate alle sue braccia.

—Siamo stanche, disse Laura appoggiandosi a lui, abbiamo bisogno di un
cavaliere....

—E dove trovarlo migliore? sclamo Letizia.

—Signorine, rispose Ermanno sorridendo, non vorrei che mi
canzonassero...

—Ce ne guardi il cielo!

—Era per parlare un poco anche con lei, che l'abbiamo chiamato,
mormoro Laura.

—Com'e bella questa sera illuminata dalla luna, veramente poetica.

—Passerei la notte passeggiando, disse Laura.

—Sola?

—Oh no, avrei paura.

—Come sono soavi queste notti illuminate mestamente, disse Letizia
con accento declamatorio; e dire che vi son taluni che negano il
romanticismo; con che cuore, io nol so.—Come non accendersi di poesia
allo spettacolo malinconico e soave di una bella sera d'estate? Parmi
di essere trasportata a quei beati tempi in cui i trovatori erravano le
notti solinghi e addolorati sotto le finestre di un castello di gotica
architettura; parmi di sentirne i patetici canti, gli appassionati
versi d'amore.

Tutto cio fu detto da Letizia con un tuono ironico, con un'espressione
cosi maliziosa, che Ermanno non ebbe piu dubbio alcuno sulle confidenze
che Laura poteva averle fatte. In quanto a Laura, essa non aveva
neanche compresa sillaba della chiaccherata di sua cugina, perche la
sua mente viaggiava in quell'istante a piu alte regioni.

Piegata mollemente sul braccio di Ermanno, lasciava libero sfogo al
pensiero abbandonandosi al languore della fantasia come alle illusioni
di un sogno.

A poco a poco quella graziosa testolina si piego sulla spalla del
giovane, ed i biondi capelli agitati dalla brezza della sera,
sfioravano dolcemente la guancia di lui.—Piu volte ella gli aveva
stretto il braccio nel suo, ed egli rispondeva collo stesso linguaggio.

La conversazione si ripiglio un po' piu calma, Letizia modero alquanto
il suo spirito permettendosi solo di quando in quando di scherzare
sulla distrazione della cugina.

Si parlo di molte cose, di poesia, di musica, di amore, di stelle,
di fiori, ed anzi a proposito di fiori, dobbiamo dire che sebbene
Laura fosse molto distratta non lascio sfuggire inosservato un
fiorellino che usciva da una siepe elevandosi sugli altri come per
farsi cogliere.—Appena ella lo vide, allungo la mano, lo colse senza
incomodarsi perche presentavasi sul suo passaggio; quel fiore passo
naturalmente dalle mani della giovinetta a quelle di Ermanno, e tutto
cio senza che la maliziosa Letizia se ne avvedesse.

A quell'idea cosi gentile, a quell'atto cosi eloquente nel suo
silenzio, Ermanno fu tocco di gioja; non era piu una creatura umana
che egli si sentiva al fianco, era qualche cosa di soprannaturale, un
angelo da cui si elevava un profumo tale di poesia, che lo commoveva in
ogni fibra.

Alfredo chiamava al ritorno; si rifece la strada allo stesso modo,
questa volta pero erano tutti riuniti.

—Signori miei, diceva Alfredo, non possiamo negare d'aver fatto una
bella passeggiata.

—Oh! si davvero verso il Campo Santo, rispose ironicamente Letizia.

—E il passeggio piu ameno che abbiamo; questa bella strada
fiancheggiata da cipressi, quell'edificio in fondo che chiude la vista,
queste statue, tutto costituisce un insieme armonioso.

—Insomma il Cimitero e cio che v'ha di piu bello in Brescia, osservo
madama Ramati sorridendo.

—Non dica cosi zia; gia si sa che Brescia non e Milano, ma e senza
dubbio una bella citta.

—Per conto mio non lo nascondo, disse Laura, la situazione dal paese
mi piace assai; ai piedi delle colline; eppoi qui si gode di tutta la
pace. Anche papa e bresciano, non e vero? chiese ella a sua madre.

—Si, e mi ci volle non poca fatica per trascinarlo a Milano. Infine
pregato da me, pressato da' miei parenti si lascio indurre; ora vi sta
da diciassette anni ed e tanto bene abituato che non abbandonerebbe mai
la casa sua.

—Ed ella signor Ermanno, non ha conoscenti in Milano? chiese Laura.

—Molti, ed uno specialmente e il piu caro de' miei amici al quale sono
legato fia dall'infanzia; professa la pittura.

—Ah! tu parli di Paolo, disse Alfredo.

—Appunto.

—Anch'egli e bresciano, un bravo giovinotto che fara fortuna col suo
talento....

—Ed abita in Milano? domando Laura.

—Da varii anni, mi sorprende anzi che non lo conosciate.

—Non c'e da stupirsi, disse madama Ramati, noi frequentiamo si poco
la societa.... Ma giacche parliamo di quel pittore, e da molto che
desidero di avere i ritratti della nostra famiglia eseguiti da un abile
artista, e se questo signor Paolo fosse veramente di vaglia....

—Glie lo garantisco zia; e un'eccellente artista, e molto stimato.

—Allora mi darai il suo indirizzo.

—Io non lo so, Ermanno potra favorirla.

—Certamente, sara mia premura, rispose Ermanno, anzi senza che ella si
disturbi, gli scrivero io, invitandolo a passare da Lei.

—Meglio cosi.

Laura non parlava, ma nell'udire che un amico intimo di Ermanno le
avrebbe fatto il ritratto, ne ebbe molto piacere.—Di questo passo la
comitiva giunse davanti al palazzo Ramati; ivi tutti si fermarono; era
tardi, e fu giocoforza salutarsi.—Ermanno strinse per l'ultima volta
il braccio a Laura, prima di separarsene; madama Ramati lo ringrazio
della buona compagnia che le aveva fatto, gli strinse la mano, indi
egli se ne ando.




VI


Non era piu per Ermanno il caso di resistere, ma di amare. Anco se egli
avesse potuto opporsi alla corrente che lo trascinava, non l'avrebbe
voluto. La lotta che tende a debellare la felicita, e lotta da stolto.

Ermanno accettava il suo bene senza esaminarlo, ne calcolarne la
durata; egli era felice, e per quanto gravi potessero essere le
conseguenze del suo disinganno, non valeva certo la pena che loro si
sacrificasse la gioja del presente.—Tutto ha fine in questo povero
mondo! e l'uomo viene istintivamente predisposto a non curarsi di
questa legge fatale che pesa sui destini del creato.

Eppoi, havvi forse da farne meraviglia se in quel periodo di tutta
luce che si chiama giovinezza, l'uomo ragiona piu col cuore che
colla mente? Egli e solo allora che si spera cio che si desidera; in
quell'eta di aspirazioni ardenti, non si bada gran fatto agli ostacoli
che frappongonsi ad una meta prefissa.—Il senno e la ragione lasciano
libero passo ai voli della fantasia che nel suo giovanile entusiasmo
spiega arditamente le ali ad eccelse mire.—A vent'anni l'umile artista
che abita la soffitta, e mangia pan nero, vagheggia il sorriso della
dama che scorre i passeggi sdrajata in cocchio sontuoso; ronza con
ingenuita veramente rara sotto le finestre di un ricco palazzo per
incontrare lo sguardo di una giovinetta che sciupa tanto in guanti
quanto egli potrebbe guadagnarsi col lavoro assiduo di un'anno.

Dal buco della sua soffitta egli ha il coraggio di palpitare per
qualsiasi nobile donzella, avra anche il coraggio di amarla, e la
follia di sperare—Mormorate un po' all'orecchio di quel povero
paria:—ma disgraziato, non vedi che ti colse la piu strana delle
pazzie? Non pensi che fra te e quella giovinetta vi sta un'abisso senza
fine? non pensi tu che sei povero, che dormi sulla paglia fra due cenci
di lenzuola, mentre ella riposa fra i morbidi velluti?—Nella tua casa
regna lo squallore, questa tua stamberga scarseggia financo di luce, ed
ella abita invece un palazzo immenso, ove i tappeti, la seta e l'oro
sono profusi con tutto lo splendore—Non vedi che tu ora sei vittima
di un sogno, e che domani ridestandoti troverai amaro il tuo pane,
insipida la tua acqua, orrida la tua soffitta?»

Ebbene, egli maravigliato vi rispondera che ben poco gli cale di tutto
cio, e ripigliando la sua miserabile esistenza proseguira collo stesso
ardore a sperare.

Ecco come il piu delle volte si ragiona in gioventu. Non e che col
frutto di una crudele esperienza imparata col volgersi degli anni che
ai cerca col dolce l'utile; egli e solo nella prima giovinezza che
l'uomo lascia libero sfogo agli slanci del suo cuore senza calcolo
d'interesse. Saranno follie, ma le sono dolci follie preferibili
mille volte alla rigida diffidenza delle anime volgari che passano
sotto i raggi ardenti del sole di gioventu facendosi scudo col freddo
raziocinio inspirato da un cuore senza vita—La soverchia ragione nei
primi anni di esistenza, non puo essere che il frutto di ottusita
di mente, e d'aridita di cuore—Meglio e ardere nel Vesuvio di
un'illusione, che trascinare la vita fra fuochi fatui.

Malgrado che la notte fosse gia di molto avanzata, tuttavia Ermanno non
seppe decidersi d'andarsene a casa; egli aveva bisogno di abbandonarsi
alla foga de' suoi pensieri. Giammai la notte gli era parsa tanto
bella, giammai il freddo raggio della luna gli era sembrato cosi
malinconico—Erro per le vie della citta senza darsi ragione della
strada che percorreva: Si pensa forse ove si vada allorche la mente e
confusa ed eccitata da memorie soavi?

La mezzanotte era gia trascorsa quando Ermanno giunse verso la sua
abitazione.—Alzando a caso gli sguardi alla finestra debolmente
rischiarata, vi scorse sua madre.

Ingrato, egli l'aveva dimenticata!—La buona donna infatti era tutta
sconvolta per l'insolita assenza del figlio, ed invano aveva cercato
riposo; il timore che fosse avvenuto qualche malore a lui, la tenne
in una veglia angosciosa. Da due ore quella povera madre stava alla
finestra spiando sulla via, e palpitando ad ogni risuonar di passo.

Ermanno entro in casa, e subito ella gli corse premurosa incontro per
sapere se fosse stato trattenuto da qualche incidente.

—Rassicurati madre mia, nulla mi e successo, rispose Ermanno
stringendole la mano, sono stato da Ramati....

—Cosi tardi?

—Che vuoi, non mi lasciavano mai; se avessi saputo che tu mi
aspettavi....

—Oh! non monta; temeva solamente.... non si sa mai di notte le strade
non sono troppo sicure.

—Or via calmati buona mamma, sclamo il giovane accarezzandola, va a
letto, va a riposarti che n'hai di bisogno.

—Che hai Ermanno, chiese ella sorridendo, mi sembri di buon umore
stassera?

—Si, non so perche, ma sono tanto contento.

—Che Dio ti conservi sempre tale figlio mio?

Ermanno resto alzato ancora per qualche tempo sempre pensando alla
graziosa fanciulla che tante prove d'amore gli aveva date in quella
sera felice; bacio piu volte il fiore che ella gli aveva posto fra
le mani, indi lo colloco accanto ad un mazzolino di altri fiori
appassiti—La freschezza dell'uno, ed il languore degli altri formavano
uno strano contrasto che non sfuggi all'occhio di Ermanno—Poveri
fiori! Ieri ancora erano belli e rigogliosi, oggi il soffio della
materia passo sovr'essi, ed eccoli collo stelo curvato; di quei
brillanti colori, di quel soave profumo appena rimangono pallide
vestigia.

Ecco il passato! Penso Ermanno sospirando; ma il suo sguardo si
fermo allora sul fiore deposto ancor bello, ancor pieno di vita e di
freschezza. Fu un raggio di speranza che sperde la malinconia che gia
assaliva il povero giovane: Ecco il presente! gli mormoro una voce
interna, ed egli bacio anco una volta lo stelo profumato del fiore che
ridonavagli la speranza.

Ando a letto, si addormento ed i suoi sogni furono una catena di rose
che si rivoltava in giri senza fine. Si addormento felice, e si sveglio
felicissimo. Laura fu l'ultima parola della sera, e la prima del
mattino.

Durante la giornata pero, fu spesse volte preda di mesti pensieri; nel
colmo dell'ebbrezza egli erasi dimenticato della prossima partenza di
Laura; ed appena se ne rammento, il suo cuore gemette amaramente.

—E sara vero ch'ella debba allontanarsi, che non potro piu vederla?
pensava fra se.

Cio che mitigava alquanto il dolore della separazione era senza dubbio
la certezza di possedere l'amore di lei; ma finora ella non glie
lo aveva detto; ed e tanto dolce il sentirsi dire che si e amato.
D'altronde come trovare il tempo per strappare a Laura quella dolce
confessione? I cugini le erano sempre dietro—Due giorni ancora, e poi
ella partirebbe senza poter pronunziare la parola che doveva essere il
sostegno del povero Ermanno nei giorni di amarezza.

Ando alla sera da Ramati, ma senza frutto, vale a dire senza poterle
parlare da sola; non vi rimaneva che un giorno, l'ultimo. Alla vigilia
della partenza il povero giovane penso con tutte le forze del suo
ingegno onde trovare un mezzo per parlarle; ma tutto fu vano, ed al
mattino di quel giorno disgraziato, egli aveva ancor nulla risolto.
Verso mezzogiorno gli nacque un'idea che gli parve buona; prese il
cappello ed usci frettoloso—Pochi minuti dopo egli entrava nel portone
di casa Ramati.

Sali le scale coll'animo agitato dal timore e dalla speranza, e fu
introdotto da un servo che lo lascio in anticamera dicendogli: Le
damigelle sono nel gabinetto da lavoro, il signor Alfredo e uscito col
padrone.

—Bene, rispose Ermanno, annunziami alle signorine.

Il servo esegui, e poco dopo ritorno per dirgli che poteva passare.

Il salotto da lavoro era assai ben riparato dalla luce giacche
entrandovi stentavasi a discernere gli oggetti; tanto e vero, che
Ermanno si arresto sulla soglia mormorando confuso:

—Mille perdoni madamigella Letizia se....

Per tutta risposta senti una mano che aveva stretta convulsivamente la
sua, ed una voce delicata e commossa che gli disse:

—Venga avanti signor Ermanno, la cugina Letizia e in giardino con mia
madre, non tardera molto a venire. In cosi dire Laura, giacche era ben
dessa, lascio la mano di Ermanno per aprire un tantino le imposte onde
lasciarvi penetrare un po' di luce.

Ermanno sedette macchinalmente sulla seggiola ove ella lo aveva
guidato, ma allorche si vide solo con lei, senti che gli mancava il
coraggio di parlare; tutti i suoi proponimenti erano iti in fumo alla
sola vista della giovinetta, e stette per qualche tempo a contemplarla
senza far motto.

Laura rispose con un lungo sorriso al lungo esame elle ei fece sul di
lei volto; quel sorriso pareva un'eccitamento a farlo parlare; nella
dolce espressione di quello sguardo che si fissava in lui, eravi
un'aria sicura del perdono che poteva trovare per qualche parola troppo
azzardata.

Ermanno tento una seconda volta di parlare, ma inutilmente; la parola
si ribellava sulle labbra. Eppure egli leggeva chiaramente nel placido
sguardo di lei che i suoi detti erano aspettati; in quel sorriso
languido eravi un'espressione voluttuosa ed affascinante che altro non
poteva essere se non amore. Ma appunto l'incontro di quelle pupille
mettevagli l'animo a soqquadro.

Laura ruppe per la prima il silenzio.

—Come mai, diss'ella, come mai caro signor Ermanno abbiamo la fortuna
di vederlo qui a quest'ora? E si dicendo si sedette a lui dappresso.

—Egli e madamigella, rispose Ermanno quasi balbettando, egli e che....
ella parte questa sera, non e vero?

—Ah pur troppo!

—E siccome non so se mi sara possibile di venirla a salutare per
l'ultima volta....

—Come? chiese Laura con accento di collera, ella avrebbe cuore di non
venire alla stazione!... La sarebbe bella, e si dicendo fece un gesto
cosi espressivo di dispetto, che Ermanno fu a poco per stringersela al
seno.

Vi fu un breve silenzio; la conversazione da bel principio erasi troppo
inoltrata perche quei due cuori non palpitassero violentemente—Infine
Ermanno fattosi animo riprese con voce mesta.

—Dunque e proprio deciso?

—Oh! non me lo dica piu, sclamo Laura, mi viene da piangere al solo
pensarci. Anzi ho gia pianto stamane, e per tutta la notte non potei
chiudere occhio. Io prevedo che in quella brutta Milano morro di
malinconia; si sta tanto bene qui in Brescia!... e dopo tutto per darmi
l'estremo colpo, ella ha tanto cuore di dirmi _che forse stassera non
potra neanche venire a salutarmi!_—Non pote proseguire, le lagrime le
bagnavano gli occhi, e si porto singhiozzando il fazzoletto sul viso.

—Mi perdoni, madamigella, rispose Ermanno tutto commosso a quelle
lagrime; mi perdoni. Io stesso non so piu quel che mi dica, ne quel
che mi faccia; da due giorni ho una spina in cuore che mi fa molto
male; io non so cio che succedette in me, ma e un fatto che oggi sento
di soffrire!—Ella partira dunque, ed io me ne resto qui solo!... Oh
Laura, e inutile che io piu oltre combatta per serbare il silenzio, non
posso piu tacere—Mi perdoni se le dico che colla sua partenza ella
mi rapisce la pace, ma il mio dolore per il suo abbandono e troppo
grande e non saprei celarlo—che piu? non seppi reggere all'incertezza,
e venni qui a quest'ora per sentirmi dire che ella serbera qualche
memoria di questi giorni, e pensera talvolta a questo infelice che
sente di perdere ogni bene in lei?

—Oh! sempre, sclamo Laura stringendogli la mano.

—Mi dica, prosegui egli, mi dica che nel suo cuore ella sente qualche
cosa per me, che nel lasciarmi prova alcun dolore. Cio mi sarebbe di
gran conforto.

—Ermanno, signor Ermanno! E non sono per se sole eloquenti queste
lagrime?—Oh! io sono ben infelice; se la certezza del mio dolore le
puo arrecare qualche bene, lo sappia: Si io soffro nell'abbandonare
questa citta, e tutto cio perche mi separo da lei che in si poco tempo
ho imparato a conoscere; ma ora non voglio piu piangere, ora sono
felice perche ella pure si addolora per la mia partenza—Egli e ben
doloroso questo destino che ci condanna a vivere separati; perche non
si puo essere sempre la dove il cuore inclina? Perche non si puo sempre
stare con chi.... si ama!

—Grazie Laura, sclamo Ermanno stringendole ambe le mani, grazie per
queste parole che mi ridonano la vita—Mi prometta che ella pensera
qualche volta a me, ed io le giuro che non avro memoria se non per lei,
che non avro un palpito che non sia suo.

—Come potrei dimenticarlo! mormoro Laura.

Ermanno si strappo una medaglietta che teneva al collo, e presentandola
a Laura le disse:

—Eccole una mia memoria. Questa medaglia e cio che io abbia di piu
sacro; e di mia madre...

Laura la prese, la bacio, indi posela in seno; Ermanno prosegui:

—Mi permetta altresi che questa sera le consegni una mia lettera.

—Oh qual piacere!

—Con preghiera di non leggerla che al suo arrivo in Milano.

—Lo giuro.

—Ed ora a rivederci questa sera, ci saluteremo per l'ultima volta
collo sguardo, e col cuore!




VII


La sera era fresca e tranquilla. Il sole aveva gia segnata la sua
ritirata dietro le cime dei monti, e della sua luce splendida ed
abbagliante altro non vi rimaneva che un rosso crepuscolo. Verso
levante vedevasi apparire sull'orizzonte un grand'arco luminoso del
disco lunare; era l'astro della notte che nella sua fase di massima
pienezza succedeva quasi immediatamente al sole.—Era una di quelle
sere in cui s'impegna una lotta accanita tra la luce della luna che
nasce e quella del sole che muore; ma i raggi crepuscolari cedono
sensibilmente il campo, la striscia di fuoco che brillava all'occaso si
restringe lentamente, e poco dopo vi rimane un barlume appena di luce
che spegnesi con lenta agonia lasciando la luna trionfatrice sola nel
dominio della volta celeste.

Spirava una brezza fresca e soave il cui carezzevole alitare temprava
alquanto l'afa soffocante di quella calda giornata.

Una ricca carrozza scoperta tirata da due bei cavalli, stava ferma
davanti al palazzo Ramati, e poco dopo vi salirono sopra Laura, sua
madre, Letizia ed Alfredo.—Laura e Letizia si collocarono in faccia ad
Alfredo e madama Ramati. Sul balcone eravi l'avvocato elle mando loro
l'ultimo saluto; indi la carrozza si allontano velocemente.

Laura mollemente adagiata sui cuscini col capo abbandonato
all'indietro, stava immersa in profonda meditazione—Per la velocita
della corsa l'aria fendeva piu rapida il di lei viso scomponendole
leggermente i biondi capelli di cui alcuni fiocchi svolazzavano
all'indietro come se volessero fuggire. I suoi sguardi erravano sulle
case fiancheggianti la via, e parevale che gli oggetti circostanti
fuggissero rapidamente il suo mesto saluto.

Nel dare l'addio estremo ai luoghi ove erano state concepite tante
dolci speranze, ella provava una dolorosa emozione; quelle mura, quelle
case, quei giardini; tutto insomma aveva un'espressione di dolcezza
affascinante che le commoveva l'animo.

»Sospira, sospira povera fanciulla a si straziante addio; ogni passo
di quei focosi cavalli, ogni tratto percorso dalla carrozza, porta
via a brani il caro edifizio delle tue illusioni, ed accrescendone il
loro incanto, rende piu grave il dolore della separazione—Le speranze
del tuo casto amore erano sublimi, ignara dei disinganni accarezzasti
confuse lusinghe; la realta scosse il tuo trasporto, ti sveglio dal
tuo dolce sopore, ed un destino amaro ti porta lunge dal teatro delle
tue dolcezze—Le lagrime che ti brillano sugli occhi sono le prime che
trovano eco nel tuo cuore; la tua mestizia tragge fonte per la prima
volta dal piu profondo dell'anima tua!

»Piangi pure! o fanciulla, piangi con lagrime amare nel dare l'addio a
questa citta che racchiude nel suo seno colui che solo fra gli uomini
potrebbe fare la tua felicita; colui che la tua dipartita rendera
altrettanto sventurato quanto fu felice nello scoprire il secreto del
tuo cuore.

»Piangi e spera! Le lagrime dell'oggi vengono cancellate da quelle del
domani: Ecco la vita!

La carrozza si fermo dinnanzi alla stazione, tutti discesero; Letizia
tentava invano di distrarre la povera Laura il di cui abbattimento era
portato all'estremo. L'amabile giovinetta aveva pianto, e teneva gli
occhi ancor pieni di lagrime rivolti verso la citta.

Ermanno non era ancor giunto, ed ella n'era inquieta; non gia che
dubitasse di lui, il cuore le diceva che a qualunque costo ei non
avrebbe mancato; ma temeva che un qualche incidente gli facesse
ostacolo—Ella voleva vederlo ancor una volta per rivelargli collo
sguardo tutte le pene che soffriva il di lei cuore—E quella lettera?
in essa la meschina fondava tutte le sue speranze per qualche conforto,
allorche fosse giunta a casa.

—Partenza per Milano, grido una voce roca.

Ed egli non veniva ancora; invano Laura spingeva lo sguardo ove piu
glie lo permetteva la scarsa luce della luna—Ad un tratto il di lei
occhio scintillo di gioia, ed il cuore le balzo vivamente in seno—Era
desso!

Diffatti Ermanno apparve poco lungi. Era tempo!

Laura senza punto curarsi degli altri, e spinta da un moto
involontario, gli si fece incontro stendendogli la mano.

Una lettera passo da una mano all'altra in un baleno, e mentre Ermanno
volgevasi a salutare Madama Ramati, Laura la nascose lestamente in seno.

—Per Milano si parte, ripete la stentorea voce del guardia sala.

—Buon viaggio, tanti saluti allo zio.

—Mille grazie!

—A rivederci signor Ermanno, disse madama Ramati, venga presto a
trovarci a Milano; l'aspettiamo.

—Non manchera occasione.

—Addio Laura!

—Addio Letizia, e le giovinette si baciarono.

—Addio signor Ermanno sclamo Laura afferrandogli la mano... si ricordi
di noi... e delle sue promesse... Non pote proseguire; le lagrime le
troncarono la parola sulle labbra—Fuggi soffocando i singhiozzi, e
mandandogli un'ultimo sguardo addolorato.

Non eravi tempo da perdere; madre e figlia presero posto nel
vagone.—Laura si lascio cadere oppressa in un'angolo accanto allo
sportello, e subito dopo il convoglio si mise in via.

Ermanno era a poco per piangere; Alfredo voleva ad ogni costo che
salisse in vettura, ma egli si rifiuto; strinse la mano a Letizia, la
quale era pure alquanto commossa, indi s'incammino lentamente verso la
sua dimora.

Il dolore di una separazione cosi amara e troppo grande, troppo immenso
perche la parola possa rivelarlo.—E questa una di quelle sofferenze
che non trovano espressione in tutte le umane favelle. Per comprendere
quale fosse il dolore di Ermanno, e necessario porsi una mano sul
cuore, interrogarlo in tutte le sue rimembranze, richiamarlo a tutte le
emozioni del passato, farne rivivere i palpiti; e se il cuore risponde
a questa pressione con un sospiro, allora soltanto si potra comprendere
quanto male arrechi una si triste separazione!

Non parliamo no a quelle anime volgari che sorrideranno cinicamente
al racconto di questi dolori. Si sa, essi non saprebbero compiangere
l'infelice Ermanno—Ridano pure costoro, che poco importa; il disdegno
per i dolori degli altri e per essi la piu gran felicita che possono
godere in terra—Ridano pure giacche non sanno piangere; il riso e la
piu sublime delle loro sensazioni.

Le ironie di costoro stanno al basso come le loro intelligenze.

Ermanno giunse a casa mesto e silenzioso; si abbandono sulla poltrona
e stette immerso ne' suoi pensieri senza neanche volger parola a sua
madre—Egli soffriva come se gli venisse lacerata qualche parte del
cuore. Il suo sguardo vagava sugli oggetti circostanti, ma il suo
pensiero volava dietro alla graziosa giovinetta.

Per quella sera non volle uscire malgrado che il tempo invitasse al
passeggio; sua madre poverina lo pressava con incessanti domande a
cui egli rispondeva appena, e la buona donna infine credendo miglior
partito lasciarlo solo a meditare, si ritiro nell'altra camera.

Allorche Ermanno fu solo, si mise in moto per la stanza, e passando
dappresso al caminetto si fermo a guardare alcuni fiori che languivano
in un bicchier di acqua—Erano appassiti! Egli sospiro e volse altrove
gli sguardi.

Aperse il pianoforte colla massima noncuranza, ne sfioro i tasti stando
in piedi, quindi lo rinchiuse sorridendo amaramente—Anche la musica
aveva perdute le sue attrattive—Trascino la poltrona sul balcone, vi
si adagio sopra e se ne stette per lungo tempo immobile vagando collo
sguardo fra le stelle del cielo.—

La natura era bella illuminata dal patetico raggio lunare; ma egli
chiuse gli occhi per richiamarsi alla mente la figura di Laura.—Certo
l'immagine di lei si ardentemente evocata rispose al suo desiderio,
perche egli aveva sulle labbra un mesto sorriso—Suono la mezzanotte,
ed ei conservava ancora la stessa attitudine. Quella specie di letargo
duro molto....

Una rondinella accovacciata sui ferri del vicino balcone intuono
sommessamente il suo cicalio....

Ermanno apri gli occhi, guardo il cielo e vide che la luna gia tendeva
al tramonto, mentre ad oriente appariva una luce biancastra.

Era l'alba.




VIII


Il treno su cui viaggiavano Laura e sua madre era diretto, eppercio la
velocita assai maggiore dell'ordinario.—Nello scompartimento di prima
classe da esse occupato, non eravi altri elle un prete dall'aspetto
venerando.—Madama Ramati erasi collocata in un angolo riparato
dall'aria; Laura invece stava affacciata allo sportello guardando al di
fuori le campagne che sfuggivano rapidamente siccome le vedute di un
panorama meccanico.

Gia da molto tempo ella era assorta in quella contemplazione, quando
la madre la esorto a ritirarsi per evitare gli sbuffi dell'aria troppo
umida.—Laura ubbidi macchinalmente, e si rincantuccio nell'angolo
senza far motto.

La poca luce malinconica che mandava il fanale, il monotono rullo
delle ruote, ed il silenzio dei tre viaggiatori davano un'aspetto di
tristezza alla scena. Il prete dormiva saporitamente, madama Ramati
aveva chiusi gli occhi; soltanto Laura era inquieta ed addolorata. La
povera giovinetta non piangeva piu, ma l'espressione malinconica de'
suoi grand'occhi, era tutta di dolore. Dallo sportello aveva visto
sospirando scomparire lentamente le torri di Brescia, ed allorquando
l'estrema punta della citta si perdette nelle tenebre, la saluto con un
addio che racchiudeva un tesoro di rimembranze.

Il viaggio era lungo, e parve lunghissimo a lei che anelava di
essere in casa sua, nella sua camera per isfuggire la tristezza che
inspiravale il lugubre silenzio che l'attorniava; e piu di tutto per
leggere la lettera di Ermanno, quella cara lettera che avrebbe gia
baciata le mille volte se non vi era sua madre.—

Arrivarono finalmente, e Laura nel discendere guardo ancor una volta
sulla via percorsa pensando che per di la ella sarebbe ritornata a
Brescia, presso il suo Ermanno.—Papa Ramati era ad aspettarle, e non
appena le vide uscire dalla stazione, corse ad abbracciare Laura, che
per la prima volta rispose mestamente alle carezze del padre.—Giunta
a casa madama Ramati stanca del viaggio si ritiro; Laura pure poco
dopo entro nella sua camera ove appena giunta congedo la fante che si
disponeva a spogliarla.—Chiuse la porta a giro di chiave, sedette al
tavolo estrasse dal seno la lettera, la bacio, indi ruppe il suggello e
lesse:


Laura!

«Vengo or ora da te, ed e sotto l'impressione delle tue parole che
ti scrivo. La mano mi trema ancora come poco fa fra le tue, il cuore
mi batte violentemente come se fossi a te davanti, il mio sguardo
e tuttora acceso dal fuoco che trovo nel tuo.—Sono espressioni
dell'anima, accenti del cuore quelli che scrivo. Ascoltami dunque o
Laura.—Nei pochi anni della mia vita trascorsa, io acquistai una ben
triste scienza, la certezza cioe che non havvi per l'uomo felicita
reale, e dal giorno in cui questa crudele certezza mi apparve chiara
ed incontestabile, diedi l'ultimo addio alle bugiarde speranze della
vita.—

«Lo scetticismo divenne la mia bandiera; l'arte sola non presentava
per me le impronte caratteristiche di una folle speranza: amai l'arte
come si ama la donna, ed al culto di questa fata misteriosa dedicai me
stesso e l'intera mia vita.—Ma ahime! ben tosto mi accorsi che anche
l'arte e una promessa senza fine, una meta che si allontana quanto piu
tentasi di avvicinarla! Disperai allora di poter riempire quel vuoto
che erasi formato nella mia esistenza, ma il mio cuore aveva necessita
di amare, e ribellavasi ostinatamente alla solitudine a cui lo aveva
dannato.

«Amai la natura nel suo assieme, confusi in un punto solo creato e
creatore, spirito e materia; ma le grandezze e le meraviglie del
cielo, e le bellezze della terra se mi entusiasmarono la mente, non
seppero commovere d'un palpito questo povero mio cuore che assisteva
indifferente allo spettacolo maestoso dell'universo.—

«Prostrato da inutili tentativi, mi abbandonai al mio destino lasciando
che il cuore languisse incompreso, e l'anima se ne stesse neghittosa;
mi concentrai in me stesso lasciando alle poche risorse dell'arte le
cure di qualche conforto.

«Io era in tale stato ancora qualche giorno fa, prima di vederti; ma
appena il mio sguardo s'incontro nel tuo, appena udii il suono della
tua voce, qualche cosa di nuovo si agito nell'animo mio; al solo
contatto della tua mano, il cuore si scosse, e finalmente trovo un
palpito!

«Oh! Io non so dirti la lotta che s'impegno in me fra la ragione e
l'affetto. In quella sera del nostro primo incontro passai una notte di
mille angosce di innumerevoli tormenti.—Dio mi e testimonio con quanta
ardore combattei contro una speranza di cui paventava le conseguenze;
ma che vuoi? All'indomani mi alzai prigioniero; il cuore l'aveva vinta:
io ti amava!

«Ora m'odi, o fanciulla, e che le mie parole ti restino impresse.—In
questo momento non sono io che ti parlo, ma la parte migliore
dell'esser mio, l'anima, l'anima che nell'abbandonarsi all'amor tuo
trae un triste presagio sul mio avvenire.—Lo so che tu mi ami, me lo
dicesti, le tue lagrime me lo confermarono, ed io ti credo, perche si
puo dubitare di tutto, ma non delle prime parole d'amore che sfuggono
dal labbro di una giovinetta.—

«Io credo adunque colla massima convinzione all'amor tuo, ne tentero
per parte mia una lotta colle tendenze del cuore; sarebbe vano.
Tale e il mio destino, mi abbandono in balia di questo bel sogno,
e ti amo!—Ti amo tanto, che ora al punto di separarmi da te sento
aggravarmi da grande sventura. Ti amo tanto, e sento che dell'amor tuo
faro la mia vita. Soffriro, che monta? Tu mi ami, e questa certezza mi
sara di gran conforto; tu parti ma la mia esistenza si lega a te, ed il
mio cuore d'ora in poi non avra piu un moto che non sia tuo, l'anima
non avra piu una aspirazione che non sia per te.

«Per quanto recente sia il legame che a te mi unisce, io prevedo che
esso durera per tutta la vita: ma tu o giovinetta, potrai sempre amarmi
come io ti amo? Nuova affatto del mondo, tu sorridi facilmente a tutte
le soavi impressioni che ti cagiona; io lo so, quando si e privi
dell'esperienza pratica della vita, si pecca per eccesso d'entusiasmo.
E questa la spina che mi tormenta! Tu mi ami forse coll'inscienza di
chi ama per la prima volta, ed il tuo affetto non e forse altro che una
prova della gentile suscettibilita del tuo cuore.

«Ai primi moti dell'anima, scambierai forse per amore quel facile
accendersi della fantasia che domani potrebbe venir spenta dalla
ragione; eppercio la coscienza m'impone in questo momento di palesarti
tutti i miei dubbi, ed il tuo amore mi lascio ancora tanto di
percezione da poter travedere sebbene da lungi il fine di questo dolce
episodio della mia vita.—La confessione che ora ti faccio del mio
convincimento ti servira per togliere dall'anima tua ogni ombra di
rimorso che potesse assalirti allorche il tuo cuore cessera di battere
per me.—

«M'ascolta o giovinetta, ascolta l'amaro vaticinio del mio destino.

«Tu mi ami perche rappresento la prima promessa del bene che ti apparve
alla mente non appena l'anima tua tende alle aspirazioni d'amore.—Io
invece ti adoro perche sei l'ultima larva di felicita che ancor sorrida
alle mie speranze; ti adoro perche col fascino dell'amor tuo ravvivasti
col soffio della mia esistenza, e merce tua rivedo il sole in tutta
la sua luce.—Ti amo, e mi avviticchio alla speranza dell'amor tuo
come il naufrago all'ultima tavola non ancora travolta dal turbinoso
sconvolgersi dell'onde.

«Il tuo amore e inspirato dal benessere, il mio dallo sconforto, ed
il frutto di questo affetto sara necessariamente diverso per entrambi
giacche il tuo cuore amando si apre alla speranza, mentre il mio si
concentra nel dubbio e nel timore.—La tua ricca condizione, la tua
avvenenza ti danno diritto ad aspirare alle dolcezze della vita; il
mondo si apre al tuo sguardo siccome un paradiso di fiori ove ti e dato
lo sciegliere a piacimento.—I piaceri del mondo per quanto falsi e
fuggevoli affascinano, seducono e rapiscono; ed in breve nella varieta
de' tuoi desideri, nell'incertezza delle tue aspirazioni, fra le cure
dell'uno le sollecitudini dell'altro, tu dimenticherai ben tosto il tuo
povero Ermanno che vive solo del tuo amore.

«A poco a poco la memoria di me, cedera il posto ad un'altra piu
recente, l'amore per me verra consumato dall'amore per un'altro, e
nello svolgersi di tante nuove sensazioni nell'animo tuo, sara per me
gran ventura se ti ricorderai qualche volta i tratti del mio volto.—Io
la prevedo questa inevitabile conseguenza; e legge di natura che alla
tua eta si mutino spesso inclinazioni ed affetti; ma io o Laura, saro
sempre lo stesso, l'immagine tua sara l'ultimo sorriso di gioja che
splendera fino all'estremo della mia vita.

«I piaceri del mondo non hanno piu attrattive per me che ne conosco
la trama; io vivro della tua immagine; e quando il tuo cuore non avra
piu un palpito per me, quando la mia memoria verra travolta nella tua
mente, io ti adorero sempre colla stessa religione, ne accadra giammai
che ti rimproveri menomamente un'incostanza alla quale sono gia fin
d'ora rassegnato!

«Perdonami Laura, l'amarezza di queste parole; lo so, esse ti
suoneranno come un'ingratitudine da parte mia, e fors'anco ti
strapperanno una lagrima di dolore; ma un giorno pur troppo ti
persuaderai che il presentimento del mio cuore era una ben triste
verita.—Ricordati allora o Laura, che nel pronunziare questo fatale
vaticinio, io ti ho anticipatamente perdonata ed assolta da ogni
rimorso.

«Ed ora, fanciulla mia, ora che il mio amore ti ha tutto svelato il
suo dubbio tremendo, ora che quest'anima innamorata ha letto nel
libro dell'avvenire, tergi le lagrime, ed ascolta la voce del mio
amore:—Tu parti! fra poche ore abbandonerai questa citta, e chi sa
quando ci rivedremo.—Addio anima mia! il mio piu ardente saluto ti
accompagnera per via; la mia mente ed il mio cuore saranno sempre teco,
e benedico con tutto il trasporto la buona stella che ti addusse sul
mio cammino.... Addio Laura! in questo estremo saluto si concentra
tutto l'ardore de' miei sensi, tutto lo spirito della mia esistenza!
Voglia il cielo restituire a te tutta quella felicita che mi viene dal
tuo amore; io vivro solo, lontano da te ma ti amero sempre benedicendo
al fuoco de' tuoi sguardi che mi accesero in seno tal fiamma a cui saro
debitore di tutte le gioje del mio avvenire.—

«Amami come io ti amo; pensa qualche volta a questo infelice che vivra
solo della tua memoria.—Nelle gioje, nelle feste e nei piaceri a cui
ti destina l'elevatezza del tuo grado, non dimenticarti di colui che
dal fondo di una piccola citta passa tutti i giorni, le ore ed i minuti
nello sconforto della solitudine.—Pensa al tuo povero Ermanno che si
smarri ne' tuoi begl'occhi, e che non avra mai piu pace lontano da te.—

Addio per l'ultima volta!.......... .....................

La povera giovinetta nel terminare la lettura di quelle pagine, aveva
gli occhi molli di lagrime. L'amarezza dei sentimenti espressi in
quella lettera, era troppo straziante; Ermanno aveva crudelmente
oppresso il di lei cuore, violando con un orribile dubbio l'amore
di quella cara fanciulla, giacche sotto quelle parole velate da
un'apparente rassegnazione si nascondeva un desolante sconforto.

Era troppo amaro il colpo per il cuore di Laura che amava del piu
santo affetto. Egli dubitava dunque di lei perdonando anticipatamente
un'incostanza che non aveva diritto di supporre? l'ingrato! A tali
riflessioni, Laura sentivasi opprimere di dolore; nullameno rilesse la
lettera.—Anche quelle frasi crudeli le erano care perche sue, e le
lagrime elle le solcavano silenziose il ciglio contenevano il perdono a
tanta ingratitudine.

L'agitazione della gentile fanciulla mentre ripassava le tristi
predizioni di Ermanno, era una forte protesta contro quei dubbi
scagliati con tanta barbarie.

Ella cerco invano nel riposo un po' di tregua al profondo dolore che
rattristava, le parole di Ermanno suonavano sempre al di lei orecchio.
Tutto il resto della notte lo passo in una veglia angosciosa, e solo
sull'albeggiare ella pote addormentarsi.—Ma ohime anche i sogni
riproducevano lo strazio dell'animo suo; anche in sogno le appariva la
figura malinconica di Ermanno che la rimproverava di aver fatta la sua
infelicita.

Si alzo palliduccia ed abbattuta. Aprendo gli occhi ella si credette a
tutta prima in Brescia, ma volgendo lo sguardo attorno si trovo in casa
sua, nella sua camera lontana da lui, da lui che in quella notte di
angoscia aveva imparato ad amare maggiormente.

Durante la giornata che le sembro lunga e nojosa, rilesse varie
volte la lettera di Ermanno; cio l'attristava vieppiu, ma anche
quella tristezza aveva il suo lato gradevole, ed ella compiacevasi
nell'accrescerla.—La sua casa, il suo giardino, i suoi fiori non
avevano piu per lei alcuna attrattiva; per tutto eravi un vuoto,
ovunque vi mancava una cosa, e Milano, la grandiosa citta col suo
movimento era diventata per lei un deserto. Oh! Brescia nella
sua semplicita le sembrava assai piu bella! quei passeggi, quei
colli verdeggianti le stavano sempre nella mente. Quanto migliore
ella trovava la placida casetta dello zio Ramati! La tutto era
tranquillo, la ella poteva affacciarsi al balcone e respirar l'aria
della sera senza venir disturbata dall'assordante andirivieni di
carrozze.—Ripensando ai bei giorni cola passati, la giovinetta
sospirava amaramente trovandosi come dispersa nelle vaste sale del suo
alloggio.

La madre si accorse benissimo del cambiamento subitaneo operatosi
nel carattere della figlia; ma non ne fe' gran caso attribuendolo
al dispiacere di aver lasciata la cugina Letizia; tuttavia cerco di
distrarla conducendola ai passeggi, ai teatri, ovunque insomma vi fosse
da impiegare bene il tempo.

Tutto fu vano.—Dopo alcuni giorni, Laura era rassegnata, ma non
guarita, e sulle sue labbra piu non comparve quel sorriso d'ingenuita
che prima le era abituale. L'impressione del distacco erasi alquanto
scemata nel volgere di alcuni giorni, nullameno il suo pensiero era
sempre rivolto alla cara Brescia, a lui!

Oh! la prima volta che si ama non si puo conciliare il dolore colla
necessita; coll'esperienza poi si ragiona di piu, ma si ama di meno.—E
questo un fatto incontestabile; l'amore e tanto piu grande quanto
maggiore e l'egoismo ch'esso inspira.—Laura era egoista, perche amava
per la prima volta, e mal sapeva adattarsi a soffrire.

Tuttavolta veniva a calmarla alquanto l'idea che un giorno o l'altro
conoscerebbe quel pittore Bresciano, amico intimo di Ermanno, ed in
cuor suo la giovinetta anelava a quel momento, giacche avrebbe potuto
parlare di lui con altri, e cio era gia molto.—Eppoi un'amico di
Ermanno doveva essere necessariamente il suo, e gia senza conoscere
questo pittore ne sentiva simpatia.

Ma intanto per ora nulla valeva a distrarla.—La memoria di Ermanno era
impressa nel di lei cuore, e la lontananza accrebbe quell'affetto gia
cosi grande.

Con dolorosa compiacenza riandava col pensiero al punto della sua
partenza da Brescia, ricordava le sue lagrime, quel saluto scambiatosi
dagli sguardi che rivelavano un'infinita di pene, una promessa di
lunga fede. Rammentando quell'istante la giovinetta sentivasi ancora
inumidire le ciglia.

Madama Ramati pote dar passo per alcuni giorni alla mestizia della
figlia quantunque fosse lontanissima dal supporne la vera causa; ma un
giorno stanca di consolarla invano, le disse:

—Sii certa figlia mia che non ti condurro mai piu a Brescia. E
giusto l'affliggersi per qualche tempo, ma infine bisogna pure essere
ragionevoli.

Questa minaccia fece divenir Laura piu cautelata, e d'allora seppe
nascondere in faccia a' suoi la sua mestizia.




IX


Ritorneremo ad Ermanno che abbiamo lasciato triste e malinconico per
la partenza di Laura.—Egli passo come dicemmo la notte sul balcone
abbandonato a' suoi pensieri, ed all'alba solamente si scosse per
andarsene al riposo. Cerco invano un'ora di sonno essendo troppa la
folla delle idee che gli facevano ressa nella mente. All'indomani si
alzo molto abbattuto, e sua madre, premurosa come sempre, che aveva
scoperta sulla di lui fronte la traccia di un affanno, lo interrogo in
mille guise senza che egli volesse dirle cio che l'opprimeva.—La buona
donna non seppe darsene pace, era troppo avvezza a vedere la serenita
sul volto del figlio per istarsene tranquilla a quell'improvviso
cambiamento.

Ermanno era per natura pochissimo robusto; la sua tempra troppo
delicata, le forze sciupate dal lungo studiare in un'eta in cui e
necessario muoversi ed agitarsi.—Di piu egli era stato piu volte
ammalato gravemente, e l'ultima malattia gli aveva lasciato la traccia
di un pallore costante.

E facile immaginarsi la costernazione di quella povera donna nel
vederlo tanto malinconico; ella temeva che cio fosse causato da qualche
indisposizione, eppercio non cessava di esortarlo a consigliarsi col
medico; ma ohime la scienza non sa ancor guarire queste afflizioni di
cuore!

Passarono alcuni giorni senza che Ermanno desse un segno di
miglioramento, e non si potrebbe ridire il dolore di quella buona
donna nel leggere nello sguardo del figlio le tracce di una crescente
desolazione.

Ermanno comprese i timori di sua madre, e talvolta sforzavasi al
sorriso, ma il cuore di una madre non si puo ingannare, e quel sorriso
era maggior strazio per colei che ne conosceva l'amarezza.

Alcuni giorni dopo la partenza di Laura, Alfredo si reco da Ermanno, e
lo sorprese appunto mentre stava abbandonato sul seggiolone in preda
alla sua mestizia.

—Buondi, mamma Alvise, sclamo Alfredo stringendole la mano, la salute
e buona?

—Oh! per me, non c'e male, rispose ella sospirando; ma Ermanno soffre.

—Oh diavolo! Che hai trovato di male?

—Non ci badare sai, rispose Ermanno alzandosi, la mia buona mamma si
ficco in testa che io debba essere malato, e non c'e caso di farla
ricredere.

—Voglia il cielo figlio mio che m'inganni! Ma e un fatto che per
esser sempre col broncio e di pessimo umore, bisogna aver qualche
indisposizione.....

—Ma no, tutt'altro, non mi sono mai trovato tanto bene.

A tal risposta alquanto asciutta, la madre abbasso sospirando il capo,
e riprese il suo lavoro.

—Meno male, sclamo Alfredo, la cosa infine non e tanto seria, e
speriamo che fra qualche giorno tutto sia finito.—E volgendosi ad
Ermanno soggiunse: Sono venuto da te, perche ho molte cose a dirti.
Prima di tutto mia cugina ha scritto, e fu un vero miracolo la sua
sollecitudine; e tanto pigra!

Ermanno al sentire che Laura scrisse provo un indefinibile turbamento,
e temette a bella prima che quell'ingenua giovinetta avesse fatta
qualche imprudente confidenza; era ansioso di sapere cio che
ella aveva scritto, ma in faccia ad Alfredo ostento la piu grande
noncuranza.—Alfredo prosegui:

—Scrisse una lunghissima lettera a mia sorella, nella quale
rammaricava la sua partenza da Brescia. E tanto carina quella
fanciulla: e come scrive bene; ti faro vedere la lettera, c'e da
leggere per un'ora.—Ella c'incarica di farti i suoi piu _distinti
saluti_, sono sue parole, e ti prega di non dimenticare la famosa
romanza che le hai promesso.

—Ah! e vero, sclamo Ermanno come se si ricordasse appena allora.

—Oh! mostro, tu eri capace di dimenticartene! Decisamente di voi
altri artisti c'e poco da fidarsi; ma tu la farai ad ogni costo questa
romanza.

Mamma Alvise non lavorava piu. Appena senti parlare della cugina di
Alfredo fisso gli sguardi scrutatori sul volto del figlio; un'idea
le era balenata alla mente. Il cuore d'una madre non s'inganna mai,
e per quanta indifferenza abbia ostentata Ermanno, ella indovino
perfettamente quale fosse la causa di tanta mestizia. Egli aveva potuto
ingannare l'amico, ma non la madre.—Di questa scoperta la buona donna
ebbe a rallegrarsi, e penso che trattandosi non d'altro che d'un po'
d'amore, non aveva a temerne serie conseguenze, confidando nel facile
rimedio del tempo.

Alfredo continuo:

—Figurati con quanta ansieta ella attende quella musica.

—Hai ragione, rispose Ermanno, sempre con fare indifferente; nella
settimana mi accingero.

—V'ha di piu riprese Alfredo, la cuginetta ti prega anche a nome di
sua madre di non dimenticarti di scrivere a Paolo per quei ritratti.

—Va bene.

—Articolo quarto, l'intera famiglia Ramati, ti prega di recarti
presto a Milano, ed incarica me di trascinarviti ove tu non voglia
accondiscendere.

—Ne riparleremo poi, grazie tante.

—Quinto ed ultimo, la zia ti saluta particolarmente; ho finito.

Era tempo, giacche Ermanno non ne poteva piu, temendo ad ogni momento
che Alfredo ne dicesse qualcuna grossa; e solo quando costui ebbe
terminato senti allargarsi il cuore.

—Oh! mi dimenticava di un'altro articolo: sclamo Alfredo: mia sorella
ti pregherebbe di volerle continuare il corso di lezioni sospeso da
qualche tempo, non si sa il perche.

—Madamigella Letizia ha tutte le ragioni; verro....

—Ed ora ho finito. Ricordati dunque della romanza, di Paolo e di mia
sorella.

—Ma si, mio Dio, non sono uno smemorato!

—Quanto meno, non dai saggio di buona memoria, rispose Alfredo.—Esci?

—Si, disse Ermanno; ho due lezioni da dare.—Egli ne aveva abbastanza
di essere sulle spine; fermandosi piu oltre l'amico poteva venir fuori
con qualche altra storia, ed in faccia a sua madre cio gli sarebbe
dispiaciuto assai.

Usci con Alfredo che lo accompagno per poco, e quando Ermanno fu solo
si abbandono alle riflessioni.—Laura si ricordava di lui, lo aveva
nominato, e con prudenza; chissa quale impressione aveva fatta in lei
la sua lettera! forse la poverina ne aveva pianto.

Ma fra tutto eravi una cosa che non permettevagli di gioire della buona
memoria che ella serbava di lui. Egli sperava che Laura dopo quella
lettera gli avrebbe scritto una parola almeno; ella conosceva il suo
indirizzo, ne ignorava certo che una sua lettera gli avrebbe fatto un
gran bene. E perche dunque non scriveva?

Per una damigella, se riesce difficile il ricever lettere, non lo e
tanto lo scriverne; un pretesto qualunque basta per mandare alla posta
un bigliettino. Tuttavolta per iscusarla, tentava di persuadersi non
essere conveniente che una ragazza scrivesse ad un giovinotto, ma tale
riflessione valeva assai poco—Quando si ama davvero si pensa forse
alle convenienze? Ecco la sua logica.

—Quale reticenza puo mai assalire una giovinetta, nello scrivere
una lettera che puo formare la felicita di un uomo?... Perche quel
silenzio, ella lo amava dunque si poco da non poter superare d'un grado
le convenienze sociali?

A tali pensieri Ermanno si sentiva oppresso e passeggiava agitato
e convulso; sensibilmente l'idea predominante divenne quella che
l'affetto di Laura fosse passeggiero, e fu preso da tale sconforto che
ricadde tosto nella sua tristezza.

Lo sfogo nel cuore di un amico e gran sollievo, ma Ermanno ne aveva un
solo in Brescia, ed appunto con quello non poteva confidarsi—Paolo era
a Milano.... Ricordando Paolo, si sovvenne pure della lettera che aveva
promesso di scrivere per invitarlo a passare in casa Ramati.—Ritorno a
casa, ed ecco la lettera diretta all'amico.


Caro Paolo,

«Ti scrivo sotto una triste impressione.—Da alcuni giorni mi pesa al
cuore una rilassatezza sconfortante; da alcuni giorni sono assalito da
tutte lo noie, oppresso dai piu crudeli pensieri.—Chi mai lo avrebbe
detto? Poco tempo fa io ti scrissi l'ultima mia lettera coll'animo
pieno di felicita e di speranza, in allora non aveva un'idea che non
fosse un sorriso: l'arte e mia madre erano il mio mondo, viveva di esse
e per esse; ed ora mio buon amico, tutto e cambiato!

«Titubai qualche giorno a darti si triste novella, ma infine non so
piu reggere al peso di tanti dubbi, ed ho bisogno di sfogare la piena
dell'amarezza che mi tormenta.—Permettimi dunque, mio caro Paolo, che
nel tuo seno io volga un riflesso de' miei dolori.

«L'amore; quell'eterno sentimento che da tutti i secoli agita i poveri
mortali, quel misterioso senso a cui nulla resiste, incateno me pure ad
una vana illusione.—Mi sono opposto con tutte le forze, mi armai di
tutta la mia abnegazione per combatterlo, ma indarno; io caddi e passai
anima e corpo sotto l'impero del vincitore.—Ecco come.

«Ti ricordi di Alfredo Ramati nostro amico fin dall'infanzia? Fu egli
involontaria cagione di tutto. Alcuni giorni fa, venne qui in Brescia
una sua cugina che abita in Milano; e per farle cosa grata, Alfredo
m'invito a casa sua per fare un po' di musica.—

«Puoi figurartelo, vi andai; non so negar nulla a quel caro Alfredo
che mi ama sinceramente.—Vi andai, ma io non avrei mai creduto di
lasciare la mia pace in quella casa; non so dirti come, ma il fatto e
che nella stessa prima sera, mi sentii stranamente commosso. Ritornai
all'indomani, e.... cosa vuoi che ti dica amico mio: Laura e una
creatura celeste, e sono certo che appena la vedrai, ti pigliera
desiderio di disegnare quella figurina si delicata e gentile.—

«Per abbreviare; in capo a tre o quattro giorni mi accorsi di esser
perdutamente innamorato di quella fanciulla; la fatalita volle che essa
pure divida i miei sentimenti; e tanto ingenua che mal seppe celarmi
il suo segreto.—Oh! non l'avessi mai scoperto! L'uomo e decisamente
troppo ardito nelle sue aspirazioni, e non so come mai ho potuto
concepire una si strana follia; come mai un'amore cosi insensato venne
ad impossessarsi di me!

«Io aveva in mio soccorso la piu salda ragione, ma cio valse a
nulla.—Ora essa e partita da sette giorni trovasi in Milano, da sette
giorni, capisci la noia e lo sconforto mi tormentano, e questo povero
mio cuore non ha piu pace.—L'immagine di quella giovinetta, le sue
carezze, i suoi sorrisi mi rimasero impressi in quello slancio della
fantasia che si chiama l'anima.

«Dopo tutto; non e egli un sogno, un sogno molto, ma molto lontano da
ogni ombra di realta! Eppure io lo vagheggio questo sogno come una
cara speranza.—Mio buon amico, tu piu che nol sii ti ostini a parer
scettico; ebbene sacrifica per poco il tuo sistematico dubbio e credi,
credi che soffro, credi che amo. Che l'idea del mio dolore tenga
lontano dal tuo labbro il sorriso dell'ironia; non tutti sono forti,
ed io ne do chiara prova, io che mi sono smarrito nello sguardo di una
fanciulla che ora per frutto d'inesperienza crede d'amarmi, e domani
forse mi dimentichera.

«Gia prevedo il triste fine di questo episodio di amore; lo prevedeva
prima ancora che il mio cuore ne subisse l'influenza, e nonpertanto non
seppi ritrarre il piede, ed eccomi vittima di una follia che io stesso
deploro senza cercarvi rimedio.

«Si puo forse amare un'essere lontano? Dal canto mio si, perche nella
continua lotta dell'esistenza vidi cadere mille speranze deluse,
perche io posso isolarmi moralmente dalla societa per dedicarmi in
secreto al culto di una memoria; perche io non temo piu il fascino
lusinghiero del mondo.—Ma per lei la cosa corre ben diversa; giovane,
nuova alle emozioni della vita, ne vagheggia le dolcezze; bella e ricca
si accusera un giorno di essere stata ben sciocca a cercare la luce
nelle tenebre. Al primo sorriso di qualche elegante della capitale
si scordera dell'oscuro artista che vive nel fondo di una provincia.
Nell'appariscenza dei saloni brillanti a cui le danno largo accesso
i suoi pregi, e la sua dote, le svaniranno dalla memoria, financo le
mie sembianze, ed un giorno forse incontrandomi cerchera nelle sue
reminiscenze per rammentarsi dove e quando mi abbia veduto.

«E doloroso a dirsi! e non pertanto mi abbandono alla corrente per cio
solo che non avrei ne la forza ne la volonta di ritirarmi; mi abbandono
al mio sogno, assaporandone tutte le illusioni.—Chissa che un giorno
io non mi svegli guarito! Lo spero perche questa guarigione mi e
necessaria; perche ho bisogno della mia pace per istudiare, giacche
l'arte oramai non ha per me piu nessun conforto.

«L'amore immenso della mia povera madre mi lascia ancora un vuoto
nell'anima. Io la veggo questa buona donna addolorarsi per la
mia mestizia; ella teme che io sia malato, eppercio mi usa mille
attenzioni; la sua vita e di affannarsi per cercarmi qualche conforto;
ma io non le diro mai la causa del mio male. Ella sarebbe gelosa di
colei che le invola tanta parte del mio affetto.— .....................

«Passo ora alla seconda parte della mia lettera. Nel breve soggiorno
che fecero Laura e sua madre in Brescia ebbimo occasione di parlare
di te, e la stessa madama Ramati mi prego di scriverti onde invitarti
a passare da lei per alcuni ritratti.—Il signor Ramati, che forse tu
conoscerai abita in via...

—Unisco le mie alle loro preghiere, e sono certo che non mancherai
d'andarvi: credo inutile dirti che se farai il ritratto di Laura, ne
desidero ardentemente uno schizzo.

«Mi raccomando dunque a te, e perdonami se alle volte ho potuto colla
presente, non diro annoiarti, ma involarti un tempo prezioso. Reciproca
confidenza fu il patto di nostra amicizia, e nel tuo cuore io rinvenni
sempre un tesoro di conforti; tu invece non ne abbisogni, sei felice,
e che il cielo ti conservi quella felicita come te l'augura con tutta
l'anima il tuo

ERMANNO.»




X.


Paolo Franzoni pittore, era un giovinotto smilzo e magro sui ventisei
anni. L'elogio che di lui aveva fatto Ermanno, non era punto esagerato,
e giovine ancora egli godeva di bella fama—Per vaghezza dell'arte
aveva abbandonato Brescia, e recatosi a Milano ove aveva fatti i suoi
studii, impianto sulle prime un piccolo studio che ando a poco a poco
ingrandendosi grazie alle frequenti commissioni, talche Paolo dopo un
anno fu costretto di lasciare la sua dimora al fondo di Porta Romana,
per portarsi in luogo piu centrale.

All'epoca in cui Ermanno gli scrisse la lettera che abbiamo vista, il
nostro pittore occupava un modesto alloggio in via di Brera—In quanto
a carattere egli era giovialissimo; la mestizia anche passeggiera non
era per lui. Aveva dello spirito, e ne faceva buon uso nella societa
che ei frequentava.

Riesciva mirabilmente nei ritratti che sapeva condurre con rara
maestria; guadagnava molto, ma spendeva tutto, e bene spesso ricorreva
alle sovvenzioni di suo padre, agiato negoziante Bresciano.

Paolo aveva un cuore eccellente ed amava molto Ermanno a cui era
legato in amicizia fin dall'infanzia, ne passava mese senza che essi
si scambiassero almeno un paio di lettere—Il racconto degli amori
dell'amico aveva alquanto eccitata la sua curiosita, per cui fu
piu sollecito a recarsi in casa Ramati ove venne accolto con tutta
famigliarita e dimestichezza.

Ermanno frattanto aspettava, aspettava sempre. Da dodici giorni
Laura era partita, da dodici giorni ella aveva letta la sua lettera
senza nemmeno rispondergli parola. Tutta le mattine correva alla
posta colla speranza nel cuore, e ne ritornava oppresso e desolato a
mani vuote—Possibile che ella lo avesse assolutamente dimenticato?
Possibile che tante promesse e tante lagrime non avessero serbata una
traccia nel cuore di lei?

Talvolta temeva di averla offesa colla troppa sincera confessione de'
suoi dubbi; ma non era forse anche quella una prova d'amore? Egli
sperava che Laura tenterebbe di disingannarlo rispondendo a' suoi
timori con assicurazioni d'affetto che gli avrebbero fatto un gran
bene; ed invece, nulla, nulla affatto; non si degnava di scrivergli una
parola.

Invano egli cercava una qualche scusa per giustificarla, ma pur
troppo non ne rinveniva alcuna. Quel silenzio rivelava una barbara
indifferenza, una crudele dimenticanza.

Un mattino finalmente si realizzarono i suoi desideri. Recandosi alla
posta trovo due lettere al suo indirizzo; entrambe venivano da Milano,
una la conobbe, era di Paolo; l'altra era quella tanto aspettata di
Laura.

Prima ancora di leggerla, Ermanno ne voleva indovinare il contenuto.
Si prova gran piacere nel prolungare una dolce emozione! egli bruciava
dalla voglia di rompere il suggello di quella letterina; nondimeno
volle prima leggere l'altra di Paolo: eccola:

«Mio caro Ermanno

«Se tutt'altri mi avesse scritta una lettera del genere della tua, ti
giuro che non avrei saputo trattenere le risa; ma tu sei il mio primo e
piu caro amico, eppercio ti feci grazia.

«Che vuoi? le mie idee sull'amore sono tutt'affatto opposte alle tue,
ed e forse per cio che non so comprendere come mai si stia tanto male
allorche si e innamorati—Secondo i miei principi si ama per stare
allegri, per avere una distrazione piacevole; l'amore per me e un
mezzo, non uno scopo. Sara un cattivo metodo il mio, ma e evidente
che in vista delle malinconiche idee che t'inspira la tua passione, e
preferibile d'assai la mia liberta.

«Per conto mio ti assicuro che tutte le donnine a cui faccio la corte
potrebbero tradirmi in massa, senza che percio si alteri la mia mente,
e si scemi il mio appetito—Ma tu sei d'un'altra tempra; tu abbisogni
di forti emozioni, di palpitazioni violente, e lascia o caro Ermanno
che su questa tua debolezza io sparga una lagrima di compianto—Se la
fede e la sensibilita conducono al mal partito di soffrire di giorno e
non dormire le notti, io preferisco il mio scetticismo merce cui non
posso seriamente attaccarmi alle gonnelle di una donna.

«Dopo tutto il mio benessere a questo riguardo, non deve farmi
dimenticare la tua disgrazia; ma non so capire come mai con tutte le
tue belle previsioni sulle spiacevoli conseguenze di quest'amore, ti
sii abbandonato in braccio ad una speranza che tu stesso riconosci
infondata—Permettimi di dirti che hai commessa una vera imprudenza
abbandonandoti alla speranza di un bene colla certezza d'illuderti.

«Ma gia, quel che e fatto e fatto; tu sei innamorato sul serio, ed
allorche il male e incurabile tace il consiglio per lasciar passo al
conforto—Io credo dunque colla piu profonda convinzione alla realta
del tuo amore, credo perche non si puo scrivere una lettera del genere
di quella che mi mandasti senza avere il cuore palpitante a _grande
velocita_; faro di piu, credo anche che pur troppo non ti caverai si
presto la spina che ti punge; e non so tacerti che sarebbe bene se tu
dubitassi alquanto... ma io prevedo che tu gia muori d'impazienza, e
vengo allo scopo.

«Due giorni dopo ricevuta la tua lettera mi recai in casa Ramati ove
fui ricevuto dal padre col quale avevo qualche conoscenza per ragioni
di famiglia; venni tosto presentato a madama, ed a madamigella—La
verita e il mio forte—Laura e bellissima, e la pittura animata che me
ne facesti non esagera punto. Osservai inoltre che quella ragazza mi
ricevette con un sorriso che voleva dirmi: _Voi lo conoscete_!

«Fui accolto benissimo, con tutta famigliarita, e cio mi piacque
assai. Madama Ramati e di una bonta senza pari; abbiamo chiacchierato
insieme una buona ora parlando di Brescia, e di te; la cosa e
naturale—V'ha di piu, se l'eta di madama non sommasse ad una cifra
alquanto rassicurante, sarei tentato di credere che questa signora
fosse innamorata di te. Mi parlo con tanto ardore della tua abilita al
pianoforte e de' tuoi bei modi, da soverchiare gli elogi di madamigella
Laura che non si faceva scrupolo di arrossire ogni qual volta si
pronunziava il tuo nome.

«Da un'ora tu eri il protagonista della conversazione, ed in fede mia
fui tentato da credere che tu mi avessi cola mandato per assistere alla
tua apologia—Finalmente madama mi parlo dei ritratti mostrando vivo
desiderio che mi accingessi al piu presto all'opera, ed io persuaso di
farti piacere non mi feci aspettare d'avvantaggio.

«Da alcuni giorni lavoro dietro al ritratto della madre, in seguito
faro la figlia ed il papa. Mi fu assegnata una bella camera per
portarvi l'occorrente, e ti assicuro che il tempo delle sedute passa di
volo; tanto piu che ormai sono trattato come un'amico di famiglia.

«Madamigella Laura, lo ripeto e veramente bellissima, ma mio Dio!
giacche eri sulla strada potevi addirittura innamorarti di una
ragazza che giuochi alla bambola—L'amore che tu intendi di dedicarle
e peso troppo grave per tal fanciulla—Queste verginelle ingenue
commettono colla massima indifferenza le piu gravi iniquita amorose:
guardatene bene amico mio; e un frutto prematuro quello che tu vuoi
cogliere, e sa di agro—Io leggo in quegli occhi cilestri una grande
instabilita di carattere: d'altronde rifletti che alla sua eta tutto e
passeggiero—Nella terra troppo vergine non nasce neanche l'ortica, e
dal canto mio ti permetterei di nutrire per quella ragazza tutt'al piu
un'affezione paterna.

«Eppoi la distanza che ti separa da lei, se non e insormontabile, e
quanto meno grave—In fede mia se non ti conoscessi per un'artista
entusiasta e sognatore, supporrei facilmente che tu abbia tirato un
buon colpo—Capperi centomila lire, ed un'eredita certa sono un bel
boccone!

«Ma io lo so che tu sei troppo nobile perche una simile idea ti passi
per la mente; so altresi che io predichero al deserto, e che le mie
parole saranno sciupate come la goccia d'acqua che cade in una fornace
ardente.

«Fa del tuo meglio; non ho altro a dirti—Se verrai a Milano, come
non dubito, ricordati che ho una camera preparata per gli amici, e
perdonami se abusando dalla nostra amicizia, mi permetto di darti certi
consigli che ti auguro con tutto il cuore di poter mettere in pratica.

  «PAOLO»

Ermanno termino quella lettera traendo un sospiro—Pur troppo l'amico
divideva la stessa sua diffidenza riguardo a quell'amore insensato,
e come per scacciare le tristi idee che lo assalivano, passo subito
alla lettera di Laura—Ruppe il suggello, ed estraendo il foglio dalla
busta, fu primo suo moto di guardare quante fossero le pagine scritte;
indi lesse:

  «Ermanno!

«Perdono al tuo dolore l'amarezza delle tue parole, ma non so tacerti
che quella crudelissima lettera mi fece molto male—Io non so qual sia
quella triste esperienza che t'insegna tante brutte cose ed oscura i
tuoi pensieri, ma so che la tua lettera mi fece piangere amaramente, so
che il mio povero cuore ebbe a soffrirne assai!

«Non ti rimprovero no le mie lagrime, tutto cio che mi viene da te e
per te mi sara sempre caro; anche il dolore; ma che io non senta mai
piu dal tuo labbro cosi neri pronostici. Dubita finche vuoi della tua
fede forse troppo isterilita dalle peripezie della vita, ma per pieta
non condannare alla mia nel suo primo nascere!

«Mio buon amico: io vorrei poterti infondere parte di quella speranza
che ravviva l'anima mia, vorrei poter dissipare d'un tratto le nere
nubi che ti offuscano la mente, ma sento che tutto sarebbe vano, e
tale certezza raddoppia il mio dolore—Perdono alla crudelta de' tuoi
detti, perche scorgo in essi una vera prova d'amore, ed ho fiducia nel
cielo che a forza di costanza gli amari tuoi dubbi verranno cancellati.

«Tu dici che il mondo e le sue attrattive distruggeranno nel mio seno
financo la memoria di te, ed io ti giuro, o mio Ermanno, che dal giorno
della mia partenza, sento che l'amore per te, si accrebbe immensamente.

«Il mondo! Ma lo curo io forse!... Da sedici giorni sono in Milano,
e me ne accorgo solamente perche tu non sei meco. Ingrato, credi
tu dunque che io sia tanto leggiera? Non meritavi davvero che io
piangessi nel lasciarti, giacche tu hai si poca fede in me!—O credi
al mio amore, ovvero ti diro: rendimi la mia pace, io era felice,
contenta, ignorava cosa fossero le aspirazioni del cuore; ed ora sono
malinconica, addolorata ed infelice! Rendimi quel sorriso che mi hai
rapito; io lo cerco invano dacche abbandonai la casa della cugina.—

«—Spesso la mammina mi rimprovera per esser io distratta, annoiata, e
procura con mille modi di richiamarmi all'allegria: ma tutto indarno!
Quei piaceri che una volta erano la mia vita, ora mi sono indifferenti
affatto; piu nulla vale a rallegrarmi lontana da te.

«Oh Ermanno se tu sapessi quanto ardentemente io desidero d'averti
meco, non avresti al certo scritta una lettera tanto crudele!—Ovunque
io ti vedo, ovunque parmi di udire il suono della tua voce; alla
sera mi e di gran conforto il rinchiudermi nella mia camera, e la
mi abbandono in balia del mio pensiero che subito mi trasporta in
Brescia al tuo fianco. Parmi vederti e parlarti, e sento risuonare
dolcemente per l'aria le soavi armonie che tu solo sai trarre dal
pianoforte.—Perche scuotendomi dal dolce letargo mi trovo sola e cogli
occhi lagrimosi?

«E dopo tutto, potrai tu ancora dubitare del mio amore! Te lo giuro
Ermanno, il mio carattere ha subito in breve tempo una strana
trasformazione; non sono piu una fanciulla senza pensieri, la mia mente
si e d'un tratto illuminata, e guardando addietro sul tempo trascorso
mi accorgo di aver fatto un gran passo nella vita.—Tu mi porgesti mano
per guidarmi sulla via della vera felicita che trova un'eco nel cuore,
e m'insegnasti colla mestizia del tuo sorriso un mondo di delizie da me
ignorate.

«Dimenticarti tu dici? Oh! mai, mai mio Ermanno; e questa mia promessa
che emana dall'anima, abbila per cancellare ed abbattere i tristi
pensieri.—Che importa a me delle ricchezze, del lusso, delle sale
dorate? Io ti amo, e questa parola e la piu eloquente protesta che io
sappia trovare contro la tua incredulita.—Oh! tu non sai quanto piu
grande mi sembri d'ogni uomo anche da lontano.—Credimi Ermanno, la
supremazia che tu prendesti in questo povero cuore, e troppo grande
perche io non possa dimenticarti per tutta la vita, e ti assicuri il
giuramento che ti faccio al cospetto di Dio, di amarti sempre come
l'essere a me piu caro.—

«Credi tu che il mio cuore non sia capace di nutrire un lungo
affetto?.... Finora che io sappia non ti diedi ancora il minimo
dubbio sulla mia costanza, e tu non puoi ne devi anticipatamente
condannarmi.—Chissa quello che avverra di noi. Ma qualunque cosa
sia per accadere, sento che tu sarai sempre l'oggetto de' miei piu
cari pensieri.—Il cielo non puo avermi male di questo affetto che mi
avvicina maggiormente ad esso, Dio non potrebbe punirmene se non mi ha
data la forza di resisterti..... Io pure tentai di non soccombere, ma
fui rapidamente sconfitta; l'unico rimorso che mi aggrava la coscienza,
si e quello di celare a mamma questo segreto, e t'assicuro che spesse
volte allorche la vedo mesta per la mia mestizia, mi viene una gran
voglia di tutto confessarle.—Ella mi perdonerebbe, ne sono certa; mi
ama tanto!

«Che hai tu fatto Ermanno di questa povera Laura? Io sono ben
stranamente cambiata, giacche mi rubasti col cuore quel po' di senno
che aveva.—Mentre ti scrivo, sento che ho mille e mille cose a dirti,
ma tutte mi attraversano il pensiero senza che io possa afferrarne una.

«Eppure ieri stando in giardino sola per pensare a te, mi venivano
in mente un mondo di concetti, e se allora ti avessi scritto, quante
belle cose avrei saputo dirti!—Ed ora che sarebbe necessario un aiuto
a queste mie povere idee, piu nulla; mi succede precisamente come
allorquando tu venivi a trovarmi in casa della cugina: prima di vederti
avevo gran che da dire; la sola tua presenza mi turbava talmente da
togliermi financo la parola.

«Io guardo invano questa penna che mi sta fra le dita come per
spronarla a scrivere, ma tu sei entrato nella mia mente, e ne occupasti
tutti i punti.—Ho io forse torto se tu distruggi tutti i miei
pensieri, se la mia memoria non trova piu una di tutte le belle idee
che mi nascono nella meditazione? Ma giacche tu sei causa di questa
impotenza sopportane le conseguenze e perdona se non so trovare altra
parola di quella che esprime il mio amore: ti amo!...

«Io non vivo che della tua memoria e della speranza di presto
rivederti. Non so se torneremo presto a Brescia, ma tu dovresti venirci
a trovare in Milano; ieri ancora ho pensato ad una tua visita, e mi
parve d'indovinare che tu verrai.—Il tuo amico signor Paolo me lo
fece sperare; deh! fa che sia presto.

«Molte volte parliamo di te colla mamma, e ti assicuro che anch'essa ti
vedrebbe molto volontieri: stamane ancora facevamo il tuo elogio ad una
signora di Milano amantissima della musica. Insomma per una cosa o per
l'altra io trovo sempre mezzo di parlare di te.

«Vieni adunque. Io ti aspetto per dirti tutto cio che la penna non sa
scrivere; vieni per accertarti della fede della tua povera Laura, per
dissipare quei tristi pensieri che ti assalgono nella tua solitudine;
vieni ad accertarti che io ti amo sempre, e piu di prima!

«La tua presenza sola potrebbe riconciliarmi alquanto con questa noiosa
citta.—Ho bisogno di vederti per svelarti tutte le dolcezze di cui
ti sono debitrice, per farti noto il secreto dei miei pensieri.—Tu
vedrai la mia camera ove passo le notti sognandomi a te vicina, il mio
giardino di cui ogni fiore mi rammenta un sospiro a te diretto.

«Spesso trasportata dalla corrente del pensiero parmi di essere in
quello della cugina Letizia, e figurandomi che tu debba venire da me,
raccolgo un mazzo de' miei fiorellini come per presentartelo alla tua
venuta.—Li porto nella mia camera, e me li vedo appassire tra le mani
senza che tu li ravvivi di un tuo sorriso.

«Serbi tu ancora quel mazzolino che ti diedi quella sera in casa della
cugina? Lo spero, anzi ne sono certa. Benche appassiti quei poveri
fiori ti ricorderanno quei giorni felici in cui le nostre mani potevano
stringersi, i nostri sguardi favellarsi.—

«Ho sempre sul seno la medaglietta di tua madre, ed ogni sera la bacio
con trasporto pregando Dio di conservarti alla mia tenerezza, e di
tenermi sempre viva nella tua memoria come tu lo sei nella mia.

«Da alcuni giorni il signor Paolo viene in nostra casa.—E
un'amenissimo e garbato giovane, mi piace assai; e come non mi
piacerebbe un tuo amico che mi parla spesso di te? Egli ti ama molto, e
mi promise di scriverti per invitarti a venirci a trovare.

«Questo caro signor Paolo e diventato ormai di casa, ed e per me gran
ventura.—Io sono certa che tu verrai presto a vedermi, e ricordati che
io vivo di questo desiderio.

«Non t'incarico de' miei saluti per la cugina Letizia, perche non si
deve sapere che io ti abbia scritto; neanche mamma lo sa, e davvero
ne ho qualche rimorso. Ma se si tratta di far del bene a te, ho la
forza di superare ogni scrupolo, purche io riesca a persuaderti
che il mio cuore e tuo, che la memoria di te non si cancellera mai
da quest'anima.—Addio mio Ermanno! Io prego ardentemente il cielo
affinche vengano dispersi i dubbi crudeli del tuo cuore, e spero che ti
verra finalmente concessa quella fede che forma l'unica gioia della tua.

LAURA»




XI


Non si poteva dire di piu, la lettera di Laura era inspirata dalla
fede piu profonda, dal piu fervido amore. La confusione che regnava in
quelle idee palesava chiaramente lo stato di un'anima che aprivasi con
tutta tenerezza agli slanci ineffabili di un primo affetto.

Non sara necessario il dire che la lettera di Laura fece dimenticare
affatto quella di Paolo, ed il giovane pittore non fu mai tanto felice
nelle sue previsioni come quando scrisse: _So altresi che io predico
al vento e che le mie parole saranno sciupate_.—Ma chi mai potrebbe
far colpa di una tale dimenticanza al povero Ermanno dopo di quanto gli
scrisse Laura? L'amico poteva aver tutte le incertezze su quell'amore,
ma la rivelazione della giovinetta era troppo eloquente e spontanea,
perche finalmente Ermanno non si abbandonasse alla fede.

Un'incredulita piu a lungo portata non si addice ad un cuore sensibile
ed entusiasta.—L'ultimo lembo di barricata dietro cui Ermanno erasi
trincerato venne distrutto; in tal caso trovandosi esposto e scoperto
al fuoco nemico, era miglior consiglio ceder le armi e capitolare.

Cosi fece egli, si arrese rassegnato all'influenza troppo grande che
esercitava su di lui la memoria di Laura; e recandosi a casa, piena la
testa di mille idee, pensava seco stesso quando potrebbe fare una gita
a Milano.

Decisamente egli aveva una faccia molto piu allegra, giacche sua madre
nel vederlo entrare, mando un'esclamazione di gioia, e gli corse
incontro chiedendogli se si sentisse meglio.—Ermanno difatti era di
molto sollevato, il ritardo di Laura nel rispondere gli aveva destato
nell'animo crudeli sospetti che tosto si dileguarono alla lettura di
quei cari accenti.

Occorre forse dirlo? Appena si trovo solo, rilesse varie volte quella
lunga lettera; ed in ogni parola parevagli di trovarvi un nuovo senso
confermandosi viemmeglio nella certezza di essere amato.

Noi cerchiamo invano per la mente qualchecosa da paragonare alla
felicita di Ermanno, ma non e possibile di trovare idea che vaglia
appena a darne sembianza.—Amato! questa parola che per se stessa
non esprime che un sentimento naturale, porta seco tanto prestigio,
racchiude tante dolcezze e diciamolo pure tante illusioni, che l'anima
di chi ne risente l'influenza si commove fino al delirio.

La lettera di Laura porto un lungo riflesso di felicita ad Ermanno,
che per qualche giorno visse si puo dire di essa; ma pur troppo anche
la felicita diventa abituale, e dopo poco tempo, non bastavano piu a
consolarlo alcuni pensieri scritti sulla carta, e lentamente ritorno
alle sue malinconie.—La madre non fu tarda ad accorgersi della
ricaduta, ed aveva non pochi timori, tanto piu che da qualche tempo la
salute di Ermanno erasi sensibilmente alterata. Quegli slanci troppo
arditi, quelle emozioni troppo profonde, danneggiavano quel corpo gia
per natura fragile e malaticcio.

Ormai per quella donna non era piu un mistero l'amore del figlio;
l'aveva veduto piu volte con quella lettera in mano; dall'ultima
visita di Alfredo che si era tradito con quelle parole, aveva studiato
attentamente tutti gli atti di Ermanno; rimarco la sua agitazione prima
di ricevere la lettera, poi quel mutamento improvviso; e mille altre
inezie che non sfuggono all'occhio di una madre.

Stanca infine di vederlo sempre di malumore, e colla speranza di usare
un buon consiglio, ella gli disse un giorno:

—Figlio mio, tu lavori troppo, ed il caldo della stagione non e
propizio alle lunghe occupazioni.—Dovresti divagarti alquanto, fare
un viaggio.—Giacche lavori tutto l'anno, e pur giusto che ti prenda
qualche passatempo.

Ermanno per quel giorno nulla decise, ma all'indomani, quando la madre
gli rifece la stessa proposta, le rispose che aveva stabilito di
recarsi per qualche giorno a Milano.

—E quando partirai? chiese ella sorridendo.

—Oggi e martedi..... partiro sabato.

Subito dopo scrisse a Paolo avvisandolo della sua decisione e del
giorno della partenza.—Nei pochi di che gli rimanevano, Ermanno si
mostro tutt'altro che tranquillo; l'impazienza lo dominava, e parevagli
che il tempo scorresse piu lento del solito. Al venerdi divenne
alquanto piu calmo, ed egli ne trasse profitto accingendosi subito a
comporre la Romanza promessa a Laura.

La notte tra il venerdi ed il sabato gli parve eterna, ed e proprio
vero che il desiderio e sempre osteggiato dal tempo.—Sarebbe assai
arduo il descrivere lo stato d'animo di Ermanno in quella notte cosi
lunga passata quasi intieramente in una veglia agitata. Egli stesso era
incapace di farsi un pensiero ordinato e chiaro nella mente; tutto gli
appariva confuso e parevagli perfino che la memoria di Laura fosse
estranea a quella confusione.

Finalmente apparve l'alba sospirata, e siccome il convoglio per Milano
partiva di buon ora, Ermanno si alzo tosto. La madre gli aveva fin
dalla sera precedente preparata la malla, per cui allo spuntar del sole
il nostro giovinotto era pronto per la partenza.—Saluto la madre colla
gioia nell'animo dicendole:

—Addio mamma..... a rivederci presto.

—Non prenderti troppa premura, rispose ella, divertiti fin che
puoi. Nella giornata passero ad avvisare i tuoi allievi della tua
partenza.—Scrivimi una parola se ti fermerai piu d'una settimana.....
Abbi riguardo alla tua salute.....

—Non dubitare; addio.....

E baciandola in fronte Ermanno se ne ando alquanto commosso. Per via
era agitato da molti pensieri, e camminava senza quasi avvedersene;
parevagli di essere in mezzo ad un sogno, ma frattanto era giunto alla
stazione, e la chiamata della campanella lo persuase della realta.—

Non staremo certo a narrare l'emozione del viaggio.—Ognuno puo
facilmente immaginarsi, che per quanto veloce procedesse il convoglio
non si appagavano punto le esigenze di Ermanno che era in preda
all'impazienza. Affacciato alla finestra, respirava l'aria fresca del
mattino e dappoiche le mura di Brescia erano scomparse, egli rivolse lo
sguardo sulla direzione di Milano anelando di giungervi presto.

Giammai in vita sua egli fu tanto contento. Il cielo gli pareva piu
bello, l'aria piu pura, la terra piu ridente; il panorama dei bei
paesaggi che sfilavano innanzi agli occhi suoi, aveva un'espressione
giubilante, e sembravagli che tutta la natura sorridesse salutandolo
con felici augurii.—Dopo un viaggio di qualche ora, apparve
finalmente sul lontano orizzonte la guglia maggiore del Duomo dipinta
colle piu leggiadre sfumature.

A quella vista il cuore di Ermanno palpito di gioja indicibile; man
mano che si avanzava il panorama di Milano spiegavasi al di lui
sguardo, ed infine un lungo fischio avverti che la desiderata meta era
toccata.

Da due anni egli non era piu stato a Milano; il movimento sempre
crescente di questa grandiosa citta lo rese alquanto confuso,
tra la gioja e la premura nel discendere, mal sapea quel che si
facesse.—Certamente chi e abituato alla tranquillita della provincia,
rimane non poco stordito davanti al fracasso e la confusione
predominante in una stazione come quella di Milano all'arrivo di ogni
convoglio.

Quell'irruzione straordinaria di vetture d'ogni genere le grida dei
conduttori d'omnibus e cittadine, frammiste al fracasso dei carri ed
al chiacchierio della folla portano uno sconcerto tale che dall'udito
passa al cervello, e lo confonde stranamente.—Sortendo dal vestibolo
esterno, Ermanno senti stringersi per il braccio, e voltandosi vide
Paolo.

—Ah! finalmente, disse costui, era tempo che tu venissi a farmi una
visita; ed i due amici si strinsero affettuosamente la mano.

—Tua madre sta bene?

—Egregiamente.

—Quali novita porti da Brescia!

—Nessuna che io sappia; tuo padre l'ho visto jeri, e m'incarica de'
suoi saluti.

—E tu testardo che sei, perche farti desiderar cotanto? da Brescia a
Milano non vi ha gran tratto.

—Eh mio caro, rifletti che mi riesce assai difficile l'assentarmi, ho
molte lezioni e capirai.....

—Dunque a quel che pare, fai buoni affari?

—Discreti.

—Spero peraltro che ti fermerai qualche giorno qui.—Ho una camera a
tua disposizione; eppoi ci divertiremo sai, non dubitare. Davvero che
sono ben contento di vederti! in cosi dire Paolo strinse nuovamente la
mano dell'amico.

Salirono entrambi nell'omnibus per piazza del Duomo onde giungere piu
solleciti a casa; strada facendo la conversazione dei due amici si
avvio com'e naturale sul punto piu interessante. Paolo per il primo
disse:

—Giovedi ricevendo la tua lettera fui molto contento, e siccome non
bisogna essere egoisti, cosi partecipai la notizia a madamigella Laura.

—Davvero? chiese Ermanno scosso a quel nome.

—Certamente, rispose Paolo sorridendo, le mostrai la lettera, e la
poverina nel leggerla divenne rossa come brace per la gioia.

—Ma.... interruppe Ermanno; e la madre?

—Eh! via, rispose Paolo con un segno espressivo, non sono gia
un ragazzo.... consegnai la lettera mentre eravamo soli—Cio ti
sorprendera, ma io sono piu che intimo in casa Ramati, e davvero
ti sono grato per avermi tu procurata l'ottima relazione di questa
famiglia.

—Vai spesso a trovarli?

—Quasi tutti i giorni; quel signor Ramati e una perla d'uomo, madama e
gentilissima; in quanto poi a Laura, essa e tanto buona e bella che non
mi sorprende punto se.... Paolo voleva dire di piu, ma si accontento di
sorridere maliziosamente fissando Ermanno.

La carrozza si fermo, ed essi discesero incamminandosi verso casa;
strada facendo Ermanno parlava poco; l'idea di essere a Milano nella
stessa citta dov'era lei, di respirare l'aria istessa; il pensiero
che era possibile anche incontrarla per via, gli cagionavano grande
emozione.

—Ecco la mia casa, sclamo Paolo additando al terzo piano di un bel
palazzo. Andiamo prima a far colazione, e poi ti farai pulito giacche
per le dieci ho promesso di condurti in casa Ramati.

—Come? chiese Ermanno, dicesti che madama sa nulla del mio arrivo.

—Ma no, hai mal compreso, a madama non ho consegnata la lettera,
perche non era necessario, nondimeno stimai bene prevenirla—Ella
pure se ne mostro soddisfattissima; ma il piu bello si e che Laura
da giovedi, vale a dire dacche sa del tuo arrivo, e fuor di se dalla
gioia, e quasi quasi m'avrebbe abbracciato quando glie ne diedi novella.

—Ti piace adunque quella giovinetta?

—Che vuoi? ho per lei una debolezza quasi paterna; merce poi la tua
influenza, io ho molto acquistato nella di lei amicizia. Piu volte fu
sul punto di farmi delle confidenze; ma sempre se ne trattenne; sai
bene, l'affare e delicato.... Pero spero un giorno o l'altro di godere
la piena confidenza di questa ragazza come ora godo la tua.—Anzi sono
certo che tu avrai gia fatto dei calcoli su cio....

Ermanno fece aria di sorpresa, e Paolo soggiunse:

—Non sorprendertene per carita! tanto piu che questa parte di _medium_
non mi e sgradita. Io credo che ingenuamente a quest'ora dubiti di
doverti valere di un'amico in quest'affare, ma non tarderai molto ad
essere del mio parere.

Cosi ragionando giunsero in casa di Paolo, ed Ermanno fu sorpreso
dall'eleganza di quel grazioso alloggio.

—Non ti faccia meraviglia, gli disse subito l'amico, se ti sembro
un po' troppo ambizioso; e necessita per me che ricevo tanta gente di
avere un'appartamento discreto; cio contribuisce a far sembrare meno
caro agli avventori il prezzo dei lavori.

Passarono nello studio ov'erano schierati vari ritratti.

—Hai dunque molto a fare? chiese Ermanno.

—Moltissimo, non so piu ove voltarmi; e siccome penso anche a
divertirmi alquanto, cosi la sollecitudine nel lavoro, non e il mio
forte.

—E quando farai il ritratto di Laura?

—Ci sono gia appresso; terminai quello della madre, ed ho subito
cominciato l'altro. Le faro un ritratto monstre, come se lo merita
quella bella testolina. Ne faro due, uno per te... glie l'ho gia detto.

—Cio non era necessario.

—Perche no? mio caro, sapeva di farle piacere. Sta certo che me ne
intendo io... mi fece un certo visino di ringraziamento quando glie
lo dissi! Spero d'altronde che cio non ti fara ingelosire. Intanto
prima di tutto facciamo colazione, e poi non dobbiamo dimenticare
che in questo momento il cuore della povera giovinetta palpitera per
incertezza, e non e bene lasciarla in un'ansia cosi crudele.—Animo
dunque, sbrighiamoci, giacche vedo che l'aria di Milano ti stordisce.

—Abita lontano di qui il signor Ramati?

—Dieci minuti di cammino.

Poco dopo i due amici discendevano nella via. Paolo era allegro, e
cantarellava con aria molto soddisfatta; Ermanno invece era molto
preoccupato; dopo di aver tanto desiderato quel momento, si sentiva
agitato ed inquieto, come se si trovasse in grande imbarazzo.—L'idea
che fra brevi minuti egli la vedrebbe, che il suo desiderio piu ardente
stava per essere appagato; il timore di non trovare in quella prima
visita quelle dolcezze che si era ripromesse, lo turbavano assai,
e camminava macchinalmente seguendo l'amico che lasciavalo a suo
bell'agio meditare.

—Eccoci, sclamo Paolo fermandosi davanti al portone di un palazzo.

Tale parola scosse Ermanno che durante la strada percorsa, non aveva
saputo trovare un accento che gli servisse d'introduzione.

—Coraggio, dissegli Paolo che aveva rimarcato quel turbamento; non
valeva la pena di venire fino a Milano per tremare come tu fai. Pensa
che ella ti aspetta, che ti vedra con gioia, e tu potrai stringere
quella graziosa manina.—Ah! briccone fortunato! Davvero che ti invidio.

Intanto erano giunti al secondo piano, e Paolo tiro audacemente la
corda del campanello. Manco poco che ad Ermanno si piegassero le
ginocchia per l'emozione, ed allorquando fu aperta la porta, venne
preso da si forte palpito, che gli tolse quasi il respiro.

Un servo introdusse i giovinotti in anticamera, indi ando ad
annunziarli ai padroni.—Madama Ramati giunse per la prima, e corse
tosto a stringere la mano di Ermanno sclamando:

—Era tempo, bel signorino che ella ci restituisse la visita.... Come
va la salute? Che buone nuove ci porta da Brescia... Stanno tutti bene?

—Si signora, rispose Ermanno quasi interdetto.

—Oh! come sara contenta la mia Laura per la sua venuta! Cio servira
a distrarla alquanto. Si figuri che dalla nostra partenza da Brescia,
quella biricchina non si conosce piu.

—Amor di patria! sclamo Paolo sorridendo.

—Perche mai signor Paolo? Io credo che fra Brescia e Milano, non siavi
da esitare nella scelta.—Se mia nipote Letizia fosse qui, Laura
ritornerebbe allegra.

—A proposito, mio cognato, sta bene? chiese ella volgendosi ad Ermanno.

—Credo di si, dico credo, perche da varii giorni non vidi piu nessuno
de' suoi parenti.

—Ma questa Laurina, che fa? domando Paolo.

—Non tardera molto, rispose madama Ramati guardando verso la porta....
Eccola!

Difatti Laura apparve sulla soglia raggiante di gioja; appena
s'incontro in Ermanno, arrossi fin nel bianco degli occhi, e con uno
slancio alquanto imprudente corse a stringere quella mano che egli le
aveva stesa.—Tutto cio senza pronunziar parola, e d'altronde noi non
sapremmo trovare espressione piu eloquente di quella stretta di mano
fra due esseri divisi per tanto tempo che nella gioja dell'incontro
non trovano miglior accento di un rapido sguardo in cui si compendiano
tutti gli affanni del passato.

Paolo frattanto aveva destramente attirata a se l'attenzione di madama,
eppercio quel silenzio traditore di Ermanno e Laura passo inosservato.

Era degna di rimarco la metamorfosi operatasi in Laura. Pochi giorni
erano scorsi appena dacche ella aveva abbandonato Brescia, eppure
in si breve tempo la giovinetta aveva subita una trasformazione ben
strana.—Quel senso delicato, fino e soave che si chiama amore, aveva
impresse delle traccie visibili in tutta la di lei persona: non era piu
la ragazza ingenua di pochi giorni prima che Ermanno si vedeva innanzi,
ma la donna nel suo piu voluttuoso concetto, nel suo pieno sviluppo.

Quell'eterno sorriso di soddisfazione che le brillava nello sguardo,
aveva lasciato il passo ad una espressione di languore vago ed
indefinibile, che rivelava la lotta di una novita d'idee.—La fronte
disegnavasi con un'altro contorno, l'atteggiamento del labbro esprimeva
tutt'altro che l'allegrezza; il volto insomma e tutta la persona di
Laura avevano subita tal modificazione che accennava ad un repentino
cambiamento di carattere.

Ne cio e certo una novita, questo fatto si ripete tutti i giorni, e
sembra quasi che l'amore sia necessario piu di ogni altra cosa allo
sviluppo della donna.—Le ragazze dovrebbero serbare eterna gratitudine
a colui che fu l'oggetto delle loro prime cure affettuose, giacche ad
esso sono dovute quelle correzioni radicali del loro carattere; ed e
solo per esse che il cuore incomincia quel dolce lavorio che tanto
raffina e nobilita le secrete tendenze dell'anima.—Il primo amore e il
punto fondamentale dell'educazione della donna; tanto piu puro e casto
sara l'affetto, altrettanto nobili e delicati saranno i primi germi del
sentire che si manifestano a quell'impulso.

Il primo amore e per la donna una scuola di perfezionamento fisico e
morale, la base della sua educazione, il punto che le traccia la via
dell'avvenire.

Ad Ermanno non sfuggirono tutte queste osservazioni, e rimase
dolcemente sorpreso di quel mutamento improvviso sulle cui cause egli
lusingavasi di non essere affatto estraneo.—Con vera gioia ei trovo
nel di lei sguardo l'espressione di una soave malinconia che rivelava
l'influenza di seri pensieri.

Quella trasformazione quasi miracolosa, mitigo alquanto le incertezze
del povero Ermanno, che si era piu volte accusato segretamente di aver
consacrato il suo affetto ad una giovinetta che difficilmente poteva
comprenderlo; ma ora non era piu cosi; il mesto pallore di quel volto,
la modestia di quello sguardo, le graziose movenze di quella figura,
davano la piu ampia testimonianza della vittoria riportata dall'amore
sulle puerilita della giovinezza.—Laura non era piu la fanciulla
amata, ma la donna che amava.

Le prime parole tradivano la confusione delle loro anime, e scorgevasi
palesemente che la piena della gioia non aveva trovato uno sfogo
sufficiente in quella semplice stretta di mano.—A poco a poco pero
Laura prendendo lena e coraggio divenne piu loquace ed espansiva; fece
mille e mille pressanti domande ad Ermanno su tutto quanto egli aveva
fatto durante la loro separazione, e parlando calorosamente non si
accorgeva di stringergli spesso le mani, e di dimostrare forse troppo
la sua allegrezza.

Madama Ramati non si sorprese punto della eccessiva espansivita di
Laura; anzi ne era molto contenta in cuor suo, pensando essere quella
la prima volta dopo tanti giorni che sua figlia dimostrasse di essere
lieta.

—Bisogna dirlo, sclamo essa volgendosi a Paolo, questo simpatico
Ermanno, si fa da tutti amare, e la mia Laura e tutta gioia quando puo
vederlo.—

In quelle parole si racchiudeva un'ingenuita veramente materna, giacche
chiunque altro si sarebbe d'un tratto avveduto che l'intimita di Laura
ed Ermanno era tutt'altro che il frutto di una semplice amicizia.—A
giustificazione pero della madre, si puo addurre l'aver ella sempre
considerata la figlia come una ragazza lontanissima ancora dal prendere
sul serio una relazione qualunque ella fosse. Il rapido cambiamento di
Laura non sfuggi certo alla sua penetrazione, ma ne attribui una causa
piu fisica che morale.

Tutto cio e necessario dichiarare affinche niuno possa supporre che
la madre a quell'epoca avesse qualche sospetto del vero; d'altra
parte madama Ramati poteva esser ancora una bella donna, per cui ci
sara permesso dire che una madre in tal condizione non pecca certo
per eccesso di prudenza, ne puo adontarsi per certe preoccupazioni
innocenti che potrebbero ancora esercitare su lei qualche debole
riflesso.

Madama Ramati si compiaceva dunque colla massima confidenza delle
ingenue manifestazioni di Laura, e la lascio liberamente favellare con
Ermanno, certa che cio le faceva gran piacere.

I nostri giovani innamorati dopo brevi minuti erano padroni del campo,
ne si curavano di coloro che stavano presenti, e parlando di cose da
nulla trovavano modo di inebbriarsi a vicenda dimenticando di essere
alla presenza di altre persone.

Oh quanti sguardi, quanti sorrisi, quante promesse d'amore vennero
scambiati fra di loro!

Laura era raggiante di contentezza; parlava in fretta movendosi in
mille guise, agitando le mani sorridendo, e sospirando in un punto; il
colorito del di lei volto erasi animato di una tinta rosea eccitata
dalla piena dell'emozione. Sedeva sul divano accanto ad Ermanno, ma
non conservava la stessa posa piu di un secondo. Le sue mani erravano
dappertutto, ora a scomporre le pieghe delle vesti, ora ad aggiustarsi
i biondi capelli intrecciati con tutta grazia, ora tormentando una fila
di perle che le cingevano il collo; e piu spesso stringendo le mani del
giovane con tutta effusione.

Non eravi moto o gesto che non tradisse l'amore della giovinetta,
ed Ermanno stava estatico a guardarla, anzi ad ammirarla, perche in
tutto quel disordine egli scopriva la reale esistenza dell'affetto.
Quell'inquietudine, quella febbre d'agitazione provavano chiaramente
il dilatarsi d'un cuore che si sente vicino all'oggetto desiderato per
tanto tempo.—

Frattanto entro il signor Ramati; eccellente persona di una bonta
senz'esempio, pacifico e tranquillo quanto un patriarca. Ei conosceva
gia Ermanno, e mostro vero piacere nel rivederlo.—Chiese nuove del
fratello e di tutta la famiglia e volle ad ogni costo che i due amici
si fermassero a pranzo.

—Ma signor Ramati, disse Paolo, voi pranzate alle due, e prima di
quell'ora ci avanza un po' di tempo. Io ho qualche cosa da fare, esco
ma ritornero tosto, lascio qui il mio Ermanno in ostaggio, e sono certo
che non potrei trovargli miglior compagnia in tutta Milano.

Fu dunque convenuto che Ermanno resterebbe da Ramati fin dopo
il pranzo, e Paolo se ne ando, non senza prima di aver promesso
formalmente a madama di ritornare.—Papa Ramati si ritiro pure poco
dopo lasciando la moglie e la figlia a far compagnia al novello
ospite.—La conversazione fra Ermanno e le signore duro animatissima
per un'ora.

—Mi perdoni signor Ermanno, sclamo infine madama Ramati, vado a dare
ordini per il pranzo affinche quel maldicente di pittore non trovi da
farne commenti.

—Se tu Laura ne avessi voglia, potresti dare una rivista alla Romanza
che egli ti ha portata, sara questo un ottimo impiego per passare il
tempo.

—Se madamigella lo desidera.....

—Certamente, interruppe Laura, mi fara un vero piacere; con lei
imparero piu presto.

—Fra breve verro anch'io ad assistere alla prova, e ad applaudire il
maestro, disse madama Ramati sorridendo, e si ritiro.—




XII


Il pianoforte era in una sala attigua alla stanza da letto di
Laura.—Due parole prima in elogio, all'appartamento del signor Ramati.

L'alloggio occupava tutto il secondo piano del palazzo, e l'interno
delle sale era addobbato con una straordinaria eleganza. Mobili,
specchi, tappeti erano profusi colla massima prodigalita; vi era
un ampio salone arredato in tutto punto all'orientale, tappezzeria
di velluto cremisi, cortinaggi di seta guerniti ai lembi da
festoni dorati. Fiori, porcellane, _bijou_, e tutto quanto l'arte
dell'addobbatore puo immaginare di bello e di elegante non mancava in
ogni angolo di quelle sale.—

Ermanno rimase colpito alla vista di tanto lusso, e mentre attraversava
quelle sale attirato per mano da Laura, parevagli di essere
rimpicciolito al cospetto di quelle ricchezze, e provo un vero senso
di dolore ricordandosi che egli abitava una meschina casuccia priva di
ogni ornamento, povera di qualunque arredo.

La stanza di Laura era una piccola sala ove tutto era ridotto a
graziose proporzioni; sedie piccole e leggiere come piume, tavolini
gentili di legno prezioso intarsiato di finissimo lavorio.—Il letto
era a foggia di conchiglia, lavorato con rara maestria, anch'esso
piccolo e gentile; al di sopra eravi un'angioletto fisso alla volta che
lasciava cadere dalle sue manine ricche pieghe di seta che scendevano
bizzarramente formando i cortinaggi di quel nido degno di accogliere
nel suo grembo la madre degli amori.—

Un ricco tappeto damascato a vari colori copriva il pavimento rendendo
il passo sdrucciolevole come se si camminasse sopra un tappeto
di muschio—Le finestre di quella stupenda cameretta erano due
prospettanti in un'ampio giardino. Era nelle ore del meriggio, regnava
il piu alto silenzio, e la luce opprimente del caldissimo sole veniva
temprata dalle chiuse persiane; solo qualche barlume di raggio passando
per le fenditure, andava a frangersi sopra i cortinaggi di seta color
cilestre scuro, lanciando un magnifico effetto di luce per tutta la
camera—

Si fu in quel paradiso che Ermanno venne introdotto da Laura che lo
teneva sempre per mano sclamando:

—Ecco questa e la mia stanza da letto.

Ermanno non rispose; l'aspetto di quella voluttuosa eleganza invece
di destare la sua ammirazione, fece nascere in lui una sensazione
penosa—Checche se ne dica, il lusso impone anche a coloro che sdegnano
di ammirarlo; attraversando quelle sale una piu dell'altra ricca;
abbagliato dal continuo luccicare delle dorature; stordito dal profumo
dei fiori e delle essenze, il povero Ermanno pareva infatuato, e
nell'animo suo, senza volerlo, riconobbe la gran distanza che correva
fra lui e la ragazza che tenevalo per mano—Ad ogni passo svaniva quel
fumo d'orgoglio artistico che disconosce ogni disuguaglianza sociale,
e quando pervenne nella camera di Laura, egli era al massimo grado di
prostrazione, ed ebbe quasi ad arrossirne vedendosi trattato con tanta
famigliarita da quella fortunata giovinetta a cui natura era stata
prodiga di tutti i sorrisi.—

Laura non si accorse della di lui confusione, ne avrebbe potuto
comprendere perche vi fosse da far le meraviglie alla vista di quella
sontuosita che era per lei divenuta indifferente—Diciamolo pure a suo
elogio, ella non ebbe il minimo intendimento di eccitare l'ammirazione
del giovane col prestigio di tanto sfarzo. Troppo felice del momento,
non seppe neanche comprendere il doloroso silenzio di Ermanno—

In un gabinetto attiguo eravi il pianoforte; Laura ando ad aprirlo ed
invitando Ermanno gli disse:

—E tanto tempo che desidero di sentire il bel _notturno_ AL CHIARO
DI LUNA. Vorre....bbe ella compiacermi?

La giovinetta non aveva saputo superare il momento, ed evito di parlare
ad Ermanno con un accento che lo avrebbe tutto consolato. Ei sedette al
piano ed ella gli fu subito accanto appoggiata leggermente sulle di lui
spalle.

Ci vengano ora a negare la forza irresistibile dell'arte; ai primi
accordi Ermanno senti modificarsi il suo dolore, e la triste
impressione che lo dominava; continuo per pochi istanti a modular frasi
melodiche, e quegli accenti dettati dalla fantasia erano come lo sfogo
di un dolore che sensibilmente si dilata e svanisce.

L'arte e la natura, l'anima dell'artista; ed appena Ermanno abbandono
la mano al dominio della mente, narro in concetti musicali la lotta
che opprimeva l'anima sua. Quello sfogo tanto necessario, rialzo il
suo spirito, man mano egli ripigliava la sua individualita, e riusci a
sperdere completamente le penose impressioni che lo agitavano. Quando
ebbe terminato si volse a Laura calmo e sorridente.

Laura non comprese il senso di quelle note, ma ne fu commossa, il suo
spirito, erasi totalmente abbandonato alle capricciose modulazioni
armoniche. La musica era cessata, l'ultimo accordo, moriva oscillando
mestamente, ed ella ancora non tornava in se.

—Oh la bella musica! sclamo, e una qualche fantasia questa?... come si
chiama?

—Si Laura, mormoro sommessamente Ermanno prendendole le mani, e una
fantasia senza nome che si potrebbe intitolare _Il Ritorno della
speranza_; non e un volo della mente, ma un gemito del cuore che
chiede: Ti ricordi sempre di me?...

La giovinetta si fece rossa in viso, abbasso modesta lo sguardo
abbandonandosi languidamente sulle sue braccia, e mormoro con voce
tremante e confusa:

—Oh Ermanno!... puo ella... puoi tu dubitarne?...

Quel rimprovero racchiudeva in se tanta ingenuita, tanto amore, che il
giovane provo rimorso d'averlo provocato, e facendola sedere a lui di
fianco soggiunse mirandola dolcemente negli occhi:

—Perdona Laura se la mia prima parola fu l'espressione d'un dubbio, ma
io aveva tanto bisogno di sentire che la memoria di me non e puranco
cancellata dal tuo cuore, che tu pensi qualche volta al povero ed
oscuro artista che vive solo di te...

—Oh! sempre, Ermanno, sempre e per sempre! Come mai potrei
dimenticarti se io ti vedo dappertutto, come, come obliarti se tu mi
fai felice?...

—Sei tu sempre la stessa, ferma ne' tuoi sentimenti? Ripetilo, cio
mi sara di gran conforto nell'avvenire—Dacche tu lasciasti Brescia o
Laura, io ho perduta la mia pace e tutto me stesso. Non so dirti la
desolazione che produsse in me la tua lontananza, e dopo pochi giorni
d'inutile resistenza, eccomi qui a chiederti se ti ricordi ancora del
tuo Ermanno.... Non esagero credilo dicendoti che tu prendesti il primo
posto nel mio avvenire; non esagero dicendoti che mia madre potrebbe
essere crudelmente gelosa dell'affetto che ti porto; ma prima dimmi che
in tutto questo lungo intervallo di separazione tu hai continuato ad
amarmi!...

—Piu di prima... Ma come fartelo credere mio Dio, se tanto radicato
e il dubbio nell'anima tua?... Ho molti rimproveri da farti; cattivo,
scrivermi una lettera cosi brutta che mi fece piangere per due
giorni—Come mai ti vennero in testa tante brutte idee, mentre a me
succedeva tutto al contrario!...

—Ebbene, dimentica quella lettera per ricordarti solamente che ti amo!

—Non basta no dimenticare, signorino mio, rispose Laura stringendogli
la mano, bisogna sconfessare, bisogna ricredersi di tutti quei neri
pensieri... Animo dunque, non trovi una parola a tua giustificazione?
Ben sapeva che tutto era frutto del dolore, pure mi fecero molto male
le tue espressioni... Ma ora non parliamo di cio; prima di tutto,
quanto tempo ti fermi in Milano?

—Qualche giorno...

—Ma quanti?...

—Una settimana...

—Che coraggio! Una sola settimana!... oh! io sono certa che non
partirai si presto...

—E necessario Laura; per conto mio figurati se vorrei lasciarti, se ti
lascierei mai... ma mia madre povera donna rimane sola, e ben vedi...

—Oh! si, hai ragione... ti ama dunque assai!

—Immensamente...

—E tu?

—Puoi immaginartelo; e tutto cio che mi resta della mia famiglia...
non ho altri al mondo che pensi a me...

—Taci la, interruppe Laura chiudendogli la bocca, ora non si puo piu
dire cosi... Ed io, io Ermanno non penso forse sempre a te... non ti
amo io forse?

—Cara fanciulla!

—Dimmi dunque, hai ricevuta la mia lettera?

—Si, e con che piacere; ma perche tardar tanto a rispondere?

—Oh! diss'ella sorridendo, se tu sapessi quanta carta ho sciupata per
quella lettera! Ne incominciai piu di venti, e nessuna mi piaceva; non
ero padrona delle mie idee... aveva tante cose a dirti, ed infine ho
scarabocchiate varie pagine senza dir nulla—La tua lettera poi la so
quasi tutta a memoria... Oh! Ermanno come scrivi bene, come la parola
esprime giustamente tutti i tuoi pensieri—Io leggo e rileggo spesse
volte quelle frasi scorrevoli, e parmi sempre di scoprirvi qualche
nuovo concetto... leggendo le tue parole mi sembra di sentirti a
suonare...

...Non saprei dirti quanto ansiosamente io attendessi d'arrivare a
casa in quella sera della mia partenza da Brescia; e tutto per aprire
quella lettera che mi faceva morire dalla curiosita—Non dimentichero
mai piu l'emozione che mi cagionarono quelle pagine; piansi amaramente,
e se tu fossi stato al mio fianco, avresti potuto convincerti di esser
ingiusto... Ma ora perche mai ritorno a quel tempo? ora che sei qui
vicino a me, ora che ti stringo la mano... che sono tanto felice!...

Ermanno stava contemplandola religiosamente; non parlava, non
rispondeva; ma collo sguardo pieno di dolcezza e compiacenza seguiva
tutti i moti della giovinetta—Ogni parola di quel bel labbro gli
sollevava un peso dall'anima, ogni accento lo scuoteva in tutte le
fibre—L'attenzione di Ermanno era come quella di una madre che ascolta
sorridendo tutto cio che le dice la sua creatura; e che dopo terminato
quel puerile chiaccherio, non trova miglior risposta di un sorriso e di
un bacio.

La voce soave di Laura, le sue ingenue espressioni d'affetto,
sgorgavano spontanee dal cuore, ed egli l'ascoltava rapito come si
ascolta una musica divina che empie l'animo di misteriose dolcezze.

—Laura! se tu sapessi quanto bene mi fanno le tue parole, ne
diverresti orgogliosa!—Grazie a te fanciulla, angelo mio che rialzi
il mio spirito e lo sollevi alla pura atmosfera dell'amor tuo. Accetto
giubilando questo slancio dell'anima tua, non come una promessa, ma
come il sorriso di una dolce speranza!—

—Debbo dirti poi, aggiunse Laura, che mia madre e divenuta entusiasta
di te; forse istintivamente ella riconosce l'influenza che tu eserciti
sopra di me. Quando il signor Paolo le reco la nuova del tuo arrivo
venne subito a riferirmela... ma io gia lo sapeva perche Paolo mi
mostro la tua lettera—E molto amabile quel giovinotto, e varie volte
fui tentata di svelargli il nostro secreto...

—Non era necessario, rispose Ermanno, giacche io gli aveva tutto
confidato.

—Perche? chiese Laura alquanto sorpresa.

—Tu mi perdonerai; io aveva troppo dolori, troppe pene per non
sentire il bisogno di un sollievo. Paolo e l'unico mio vero amico,
ci conosciamo fin dall'infanzia; ebbimo comuni gioie ed amarezze—Ei
non ha secreti per me, ed io dovrei averne per lui?... E tanto dolce
il confidare ad un'amico i nostri dolori, le nostre gioie, le nostre
speranze! Non dubitare della sua fedelta Laura, perche gli faresti un
grave torto...

—Oh! no, rispose Laura rassicurata, non temo di nulla... infine
poi non abbiamo commesso un delitto, ed anzi ho quasi piacere che
egli sappia tutto. Nella tua assenza, potro poi parlargli di te
liberamente... Doveva accorgermene, perche quel furbaccione, mi aveva
sempre un'aria... tu hai in lui un'altro ammiratore.

—Che mi ama assai!

—Ma non come ti amo io—... Ah! per carita, ora che mi ricordo; e la
Romanza?... A momenti mamma sara qui—Presto dunque signor _Maestro_,
fuori la musica e proviamo; si dicendo gli strinse la mano, mormorando:
Siamo due smemorati!...

Ermanno tutto lieto, trasse di tasca un piccolo rotolo di musica, lo
stese sul leggio ed incomincio con Laura la prova di quella sfortunata
Romanza. Non erano ancora a meta quando sopraggiunse madama Ramati a
levar la seduta dicendo non essere la stagione troppo favorevole al
lungo studiare.—

Cosi ebbe fine quella gradevole lezione di canto!—




XIII


Prima dell'ora di pranzo, sopraggiunse Paolo, frattanto madama Ramati,
Laura ed Ermanno, erano passati in una bella e fresca sala d'estate
i cui ampii finestroni accoglievano tutta la poc'aria che veniva dal
giardino; ivi stettero molto tempo discorrendo, e madama Ramati mise in
pratica tutte le possibili gentilezze col suo giovane ospite, il quale
dopo tante premure fini per riprendere la sua abituale franchezza.

Il pranzo fu piuttosto animato, Paolo era un prodigio di giovialita e
compiacevasi nel far ridere il signor Ramati a piu non posso. Laura
stava accanto ad Ermanno, e piu volte mentre fingeva di assecondare
l'ilarita del padre, aveva compresso il piede al suo commensale.
Ermanno non sentiva, non vedeva piu a lui d'attorno altri che la
giovinetta; il pranzo duro piu di due ore fra le risate e l'allegria
da una parte, sorrisi e sospiri dall'altra—Verso la fine, madama
Ramati prese parola di una certa signora di sua conoscenza, che era
amantissima della musica e brava dilettante, e termino dicendo di
averle promesso che alla prima occasione della venuta di Ermanno, non
mancherebbe di presentarglielo—

Ermanno aderi di buon grado, e fu deciso che alla dimane si fisserebbe
l'ora di quella visita.—Finito il pranzo il signor Ramati volle ad
ogni costo sentire un po' di musica eseguita da Ermanno, e si dovette
compiacerlo malgrado che Paolo protestasse essere la musica cosa
indigesta dopo pranzo.—

Ermanno si assise al piano, scelse un pezzo di studio di madamigella, e
lo esegui colla massima facilita, e diremo quasi con noncuranza, perche
in quel momento era preoccupato da ben altro—Il signor Ramati che
aveva libato piuttosto in abbondanza, inarco le ciglia a tanta abilita,
e predisse al giovane pianista un'avvenire di fortuna—

—In fede mia, diceva Paolo ad Ermanno qualche tempo dopo, tu sei il
piu fortunato briccone che io mi conosca, e non so davvero con quali
arti tu abbia stregati in un punto padre, madre e figlia—Con tali
successi, caro mio, non ti manchera mai piu pane, ed un giorno o
l'altro infilzandone una per bene, farai la tua risorsa...

—Bada Paolo, rispondeva Ermanno alquanto risentito, tu spingi
tropp'oltre il sarcasmo, e cio non va bene. Per te pessimista di
cattivo genere, non havvi nulla di sacro, tu scherzi e facezii anche
sulle cose piu serie, e davvero che non invidio questo eccessivo buon
umore. Tu hai molte buone qualita, ma hai pure il grave difetto di
vedere del calcolo in tutto—Per me non te ne faccio un mistero, adoro
quella fanciulla, ma ignoro se la sposerei...

—Come, chiese Paolo stralunato, anche questo saresti capace di fare?

—Certamente, e spero che cio varra a provarti almeno che io non
calcolo tutto, e lascio libera azione al cuore ed alla ragione...

—Niente affatto, protesto... per mia garanzia in avvenire, che tu
faresti una grossa corbelleria rifiutando queste nozze, qualora se ne
presentasse l'opportunita...

—D'altronde mio caro Paolo, queste sono facezie, perche siamo
fortunatamente lontani, da ogni probabilita...

—In amore non si e mai lontani da questo scioglimento che potrebbe
nascere da un minuto all'altro, basta una mezz'ora per creare la
necessita d'un matrimonio...

—Oh! basta, interruppe Ermanno, basta e non se ne parli piu; il tuo
spirito mi fa male, e decisamente non andremo mai d'accordo sopra un
punto si delicato, perche la pensiamo troppo diversa.—

—Se ti fa piacere il non parlarne, rispose Paolo sorridendo, taccio;
ma bada che tu per il primo non infranga la consegna. Dopo tutto pero
ti prego di non dimenticare la mia protesta.—

Cosi ragionando i due amici avevano fatto il giro dei Giardini
Pubblici. Era tardi, Ermanno manifesto il bisogno di riposarsi, ed
entrambi si avviarono verso casa, ove giunti si riattacco una nuova
discussione sullo stesso soggetto; infine la stanchezza assali Paolo,
che se ne ando a letto lasciando l'amico solo nella sua stanza.

Noi non sapremmo dire se piu dolce del sonno fosse la veglia che lo
precedeva, ma e certo che tanto l'uno che l'altra furono un continuo
succedersi di dolcezze. La giornata portava seco troppi avvenimenti,
perche Ermanno malgrado la stanchezza potesse tosto abbandonarsi al
riposo; si prova grandissima compiacenza nel riandare di notte sugli
eventi fortunati del giorno, ed al nostro giovane, non mancava certo
materia da pensarvi sopra.

Vegliando penso al tempo che ancora gli rimaneva di restare in
Milano, alle gioie che avrebbe trovate presso Laura; sognando rivide
quella gentil cameretta profumata, fiorita, irradiata da quella luce
misteriosa.—Ei ritrovo in quel nido d'amore la cara fanciulla sua,
bella e pura come patetica visione, rivide quelle bionde ciocche
di capelli, di cui ogni fiocco segnava giu per le spalle una linea
morbida e voluttuosa piena di misteri, rivide quei begl'occhi che lo
entusiasmarono d'amore, ritrovando in quello sguardo le piu sublimi
dolcezze, le piu caste volutta.

Questo mago che si chiama sogno, questo abbandono della fantasia che
crea dal nulla un mondo suo particolare ora spaventevole, ora leggiadro
allorche la materia riposa assorta in profondo sonno; questo riflesso
d'impressioni che e forse il fenomeno piu prodigioso della mente umana,
concorse col suo fascino ad abbellire il bel quadro di realta che aveva
sedotto Ermanno, ed all'indomani aprendo gli occhi trovo che il suo
amore erasi raddoppiato, e cio perche nel sogno aveva intravedute mille
soavita ignote alla mente fino allora.

Erano appena le cinque del mattino allorche Ermanno si desto; malgrado
che fosse molto di buon'ora, non pote piu fermarsi a letto provando
bisogno di muoversi.—Paolo dormiva ancora saporitamente, ne dava
alcuna speranza di svegliarsi tanto presto; per cui Ermanno stimo bene
lasciarlo tranquillo; si vesti in fretta ed usci a respirare l'aria del
mattino.

La giornata era serenissima, il sole splendeva in tutta la sua luce,
e le vie di Milano erano gia tutte in movimento. Ermanno poco pratico
del frastuono di quella grande citta, assorto e concentrato ne' suoi
pensieri, correva rischio ad ogni tratto di restare schiacciato dalle
carrozze; pur nondimeno la vista di quelle grandiose vie, dei palazzi
monumentali, l'urtarsi continuo della folla, avevano un'insieme
imponente che gli faceva dilatare il cuore.

Oh! quanto bella gli parve Milano confrontandola con Brescia, ove
tutto era monotono.—La eccessiva tranquillita prostra lo slancio
dell'anima che ha sempre bisogno d'emozioni, e tende istintivamente a
tutto cio che e grande e bello.—Egli attribuiva alle case, a tutto
quell'ammasso di uomini e di cose che forma Milano lo slancio inusitato
della sua mente, ne s'avvedeva il poverino che tolta una sola persona
da quella Babilonia, tutto gli sarebbe apparso monotono, e quelle
numerose carrozze, quei grandiosi palagi avrebbero tosto perduto il
loro prestigio.

Rientro in casa verso le otto, trovo Paolo che stava vestendosi, ed
uscirono insieme per fare colazione; indi fissarono l'itinerario della
giornata, e fu stabilito che Ermanno dopo le dieci si recherebbe
da Ramati solo; Paolo passerebbe poi a prenderlo per pranzare alla
trattoria, non essendo conveniente fermarsi due giorni di seguito dal
signor Ramati.—Cosi fu fatto, alle dieci i due amici si separarono,
Paolo ando pe' suoi affari, ed Ermanno si avvio verso quella casa, ove
giunse non al certo inaspettato.

Laura da piu di un'ora era sulle spine non vedendolo comparire;
anch'essa povera fanciulla aveva premura di raccontare ad Ermanno il
suo sogno che non lasciava nulla certo a desiderare. Madama Ramati
propose una passeggiata, Laura in pochi minuti fu pronta, ed Ermanno le
accompagno.—Durante la strada madama chiese al pianista se si sentiva
disposto di far visita a quella signora, ed Ermanno non ebbe alcuna
difficolta, tanto piu che Laura ne mostro vivo desiderio.

La signora in discorso era una certa madama Salviani elegantissima
dama lanciata un tempo nel gran mondo, ove sfoggiava per gran lusso
e ricchezze.—La morte di suo marito, ricco negoziante, la addoloro
talmente che decise di troncare tutte le sue abitudini, durante l'anno
vedovile, rinunziando ad ogni sorta di divertimenti. Amava pero molto
la musica, di cui era discreta cultrice; aveva appena trentacinque
anni, era una bella donna, e non le sarebbe mancata l'accorrenza di
giovani dilettanti e maestri in casa sua; ma ella preferiva ricevere
persone attempate, onde premunirsi anche contro le calunnie e le
maldicenze dei tristi.

Madama Ramati aveva contratta relazione con questa signora per mezzo
del marito il quale era stato legato per ragione d'affari al defunto
negoziante, ed allorche questi viveva ancora, ne Laura, ne sua madre
frequentavano quella casa che era il convegno del bel mondo.—Ma quando
il signor Salviani venne a morire, e la vedova rinunzio alla societa,
si strinsero maggiormente i vincoli d'amicizia fra costei e la famiglia
Ramati.

Laura recavasi spesse volte a visitarla, e fu appunto in una di quelle
occasioni che la giovinetta discorrendo di musica, venne a parlare
di Ermanno con tanto entusiasmo, da eccitare la curiosita di madama
Salviani, la quale mostro vivo desiderio di conoscerlo.

Ermanno fu accolto con tutti i riguardi, e dopo le cerimonie di
presentazione, si passo a discorrere sulle novita del giorno, e di
tante altre cose che costituiscono l'insulso frasario delle visite
officiose. Ermanno pregato, passo al pianoforte, e suono alcuni pezzi
presentatigli da madama Salviani. Erano nuove per lui quelle fantasie
da _Salon_, giacche ei studiava quasi sempre sui Classici, ma la sua
abilita era tanta che anche suonando come suol dirsi a _prima vista_,
eseguiva la musica con tanta finitezza da farla parer provata e
riprovata.

L'entusiasmo di madama Salviani, non ebbe piu limite allorche
presentandogli una _fantasia_ nuovissima di Fumagalli sul Poliuto, se
la vide eseguire colla massima indifferenza.—Laura orgogliosa per
riflesso di tanta abilita applaudiva a tutte mani.

—Signore, disse madama Salviani ad Ermanno, la mia villa nella Brianza
confina con quella di madama Ramati, e sarei felicissima se ella
facendo una visita a queste signore vorra ricordarsi che io soggiorno
non molto lontano.

—A proposito mamma, sclamo Laura, se non era della signora ti
dimenticavi d'invitare il nostro amico alla campagna, e volgendosi
ad Ermanno aggiunse, fra quindici giorni, noi vi saremo con papa e
ci fermeremo per tutto l'autunno; non credo necessario il dirle che
speriamo vorra onorarci di sua presenza per qualche giorno.—Lo diremo
anche al signor Paolo.

Madama Ramati, rinnovo la preghiera, e dopo qualche minuto di saluti,
Laura, sua madre ed Ermanno scendevano le scale.

Sarebbe certamente affare troppo lungo se si prendessero a narrare
tutte le vicende di quella settimana passata da Ermanno a Milano
in generale, ed in casa Ramati in particolare. Tutto quanto puo
concepirsi di riguardi e gentilezze fu messo in pratica dai coniugi
Ramati in suo favore; madama specialmente spingeva le attenzioni fino
all'incredibile; si opponeva vivamente ogni qualvolta Paolo cercava di
trascinar via l'amico, e negli ultimi giorni della settimana Ermanno
non abbandono mai un istante quella casa, salvo che alla sera nell'ora
in cui Paolo soleva ritirarsi.

Laura intanto in quel poco tempo aveva ripresa tutta la giovialita del
suo carattere, era sempre allegra sempre festevole, e pareva che la
felicita traspirasse da tutta la sua persona.—Se puo farsi un carico
ai genitori, si e quello di essersi troppo compiaciuti per l'ilarita
ed il buon umore rinati improvvisamente nella figlia, senza indagarne
la causa; persuasi che cio dipendeva dalla presenza di Ermanno, la
lasciavano godere liberamente della di lui compagnia, colla speranza
di poterla guarire da quella tristezza che l'aveva colpita dopo la
partenza da Brescia.—

Non sapremmo invero ove trovare altra colpa se non quella di un
eccessivo amore per l'unica figlia, amore che trascendeva alquanto in
debolezza; ma mio Dio, noi siamo piu che persuasi, per quanto questa
debolezza possa sembrare imputabile, che tutti i sistemi d'educazione
per damigelle, hanno il loro lato difettoso.—L'eccessivo rigore ha
pure gravissimi inconvenienti, e puo portare a serie conseguenze.

Balzac nella sua _Fisiologia del matrimonio_ condanna il rigore
esercitato dai genitori sulle figlie allontanandole da ogni contatto
colla societa, e preferirebbe che questa repressione si applicasse piu
alla sposa che non alla ragazza.—Il mondo e certo una gran scuola;
chi non lo frequenta da giovane, e non apprende a conoscerlo, non
sapra mai premunirsi contro le sue insidiose apparenze; e nel punto in
cui abbisogna di una pratica esperienza, trovasi debole ed incerto a
sostenere le lotte della vita.

Ma lo ripetiamo i coniugi Ramati non tenevano questo sistema per
principio, ma per eccessiva deferenza, ed anche su questa deferenza
non si potra mai tirarne una condanna: l'amore e un gran peccatore, ma
anche una gran scusa; e noi non sapremmo ove trovarne una migliore.—Il
fatto e che Ermanno e Laura, potevano stare liberamente insieme; quella
certa Romanza era il punto cardinale dei loro ritrovi, e merce lo
studio di essa i due giovani si trovavano soli per delle ore, intenti a
tutt'altro che a studiare.—




XIV


Il tempo non aveva rispettata la felicita di Ermanno, e gia sei giorni
di beatitudine erano caduti sotto la sua gelida falce, senza quasi
che i due innamorati se ne fossero accorti.—Nello avvicendarsi di
tutte quelle ore di dolcezze era scomparsa ogni traccia di passato e
d'avvenire; Laura ed Ermanno vivevano del presente; perche pensare
al domani se erano felici?—Sarebbe pero savia cosa il tener conto
del tempo nei momenti di benessere, sembrerebbe meno rapido il suo
passaggio; mentre non curandosene affatto, si trova poi che il
principio e la fine di un bene vanno confusi in un punto solo passato
in un baleno.

Ne Ermanno ne Laura usarono di questa precauzione, e quando pensarono
ai giorni che loro rimanevano ancora, si accorsero di essere alla
vigilia dell'ultimo. L'ultimo giorno di una felicita che si spegne, e
come l'estrema agonia dell'esistenza.

—Ohime, sclamo Laura sospirando, quanto brevi mi parvero questi
giorni.... come fugge rapido il tempo!

—Pur troppo Laura! La fase della mia felicita volge al suo termine,
nondimeno, te ne prego, non lagnartene, cio accresce il mio
tormento.... e tale il nostro destino, un'ora di felicita per un'anno
di dolore; ma che vuoi fanciulla mia! bisogna accettare quel lampo di
bene, e rassegnarsi alle lunghe amarezze.—Io non mi lagnero certo,
perche sarei un'ingrato; ormai sono avvezzo alle sofferenze, ed e per
me gran ventura il soffio appena d'una speranza.... Ora poi so che tu
mi ami, non e vero Laura?

—Oh! tanto....

—Ebbene, non e forse questa una gran cosa? Tu non puoi comprendere
cio che e per me l'amor tuo, tu non sai forse di quanto io ti vado
debitore; ma e bene che tu ne abbia idea.... Giovinetto ancora perdei
il mio povero padre, e da quel momento mi parve negato il sorriso della
vita. Non ti diro le pene e gli affanni di quella santa donna che e mia
madre; i sacrifizi che essa fece per me, non possono venir ricompensati
che in cielo.

Ho studiato ardentemente l'arte, compresi che per essa io doveva
procacciare una tranquilla vecchiaia a mia madre; studiai, e merce
la ferma volonta, pervenni a migliorare la nostra condizione....
Ma ohime! alla mia eta non si vive di solo pane, io aveva delle
secrete aspirazioni che mal ardiva confessare a me stesso; l'arte per
svilupparsi abbisogna di qualche cosa piu del matematico esercizio;
l'arte deve scaturire dal cuore. Passo sulle soavi e nuove emozioni che
mi cagiono la prima tua comparsa, e solo ti diro che per quanto possa
accadere in avvenire, io non avro altro che a ringraziarti e benedirti
per il bene arrecatomi dall'amor tuo.

Poiche la lotta e impossibile per me che ti amo tanto, lascio alle
vicende della sorte lo svolgersi del nostro amore; ma non sono gia
acciecato al punto da non comprendere quale sia l'avvenire che mi
e riserbato, e lascia che io ritorni sulla dolorosa via di quei
presentimenti che ti danno tanta pena....

—Perche, interruppe mestamente la giovinetta, perche vuoi tu
preoccuparli di cio che Dio solo potrebbe prevedere? Te ne prego
Ermanno, abbandona si tristi pensieri....

—No Laura, ho bisogno di farti palese lo stato dell'anima mia.—Egli e
per la tua pace che lo faccio, e un giorno ricordando cio che sono per
dirti, troverai che ho agito onestamente.

La giovinetta si tacque sospirando, ed Ermanno dopo una breve pausa
prosegui:—E destino per certi esseri una sgradevole chiaroveggenza che
distrugge colle nubi dell'avvenire la felicita del presente; si direbbe
che per essi e istintivo il bisogno di soffrire, e che si studiano
con ogni mezzo di eccitarne la causa.—Se un fortunato avvenimento
li rallegra cercano subito nell'avvenire per trovarvi un dolore che
freni lo slancio della loro gioia.—Io sono fra quelli; la tranquilla
esistenza che ora passo al fianco di mia madre, e tutta una sequela di
domestiche gioie; quella pace era il piu bello de' miei desiderii... ho
toccata la meta, ma non per questo cesso di preoccuparmi dell'avvenire.

L'amore immenso di mia madre m'incute lo spavento ed il terrore per il
giorno in cui ella mi sara rapita; e con questo pensiero trovo modo di
amareggiare quel po' di bene che mi viene concesso.

Tu sei giovane, ricca, e bella!.... bella quanto puo esserlo un angelo
del cielo, lascia che te lo dica, cio mi fa gran piacere.—Fissando
gli occhi sul tuo volto cosi sereno, cosi puro, ammirando le belle
pieghe delle tue chiome, abbracciando insomma collo sguardo tutta la
tua bella persona, domando a me stesso se quel cuore che da vita ed
anima a tante grazie appartiene a me.—La realta mi sembra sogno, e
tu mi appari come dolce visione che io tento invano di realizzare....
eppure sei qui accanto a me, eppure ho fra le mie la tua graziosa mano
e posso carezzare queste bionde treccie!—Io non so se la fantasia la
piu accesa possa crearsi un'immagine piu bella e piu sublime di quanto
tu la sei per me.

Io invece sono povero, oscuro e vecchio d'esperienza; il sole per te
nasce, per me tramonta, oggi tu sei all'alba, io alla sera; domani
avrai il giorno, io la notte.—Tu vivi dell'avvenire, perche la via
delle illusioni e lunga ancora per te.... a me resta il presente; fra
poco non avro piu che un passato!

Vuoi tu conoscere il mio avvenire? ascolta. Tu sei giovane; in questo
periodo della prima eta, nessuno puo arrestare il corso delle idee, e
le aspirazioni del cuore ingigantiscono man mano che si realizzano...
Sei ricca, e le ricchezze aumentano la foga dei desideri ajutandone il
conseguimento. Sei bella eppercio desiderata ed amata.—Nel tuo primo
slancio d'affetto, ami la natura nel suo modesto stato; ma fra poco
e senz'accorgertene tu subirai una rivoluzione d'idee che ti destera
sempre nuove aspirazioni.

La societa ti schiude le braccia; nel suo seno tu troverai molte
felicita; ma il tuo primo passo nel mondo sara il segno della mia
caduta.—Ovunque tu volga lo sguardo troverai sorrisi, sui tuoi passi
si getteranno fiori, e tu rapita, inebbriata, ti dimenticherai del
povero Ermanno che non ha mai sorriso.... Troverai uno sposo!....

—Oh! basta Ermanno per pieta! Non hai nessuna compassione di te.... Io
non voglio maritarmi, non mi maritero.... Non andro in societa....

—Lo so, e ti credo; so che tu ora in uno slancio generoso di cuore
rinunzi al mondo per me.... Ma non sara sempre cosi, ne te l'auguro
certamente, povera fanciulla!—Perche mai nata appena dovresti
ripiegare su te stessa, nasconderti, e consumarti miseramente nella
solitudine? Ti giuro che accettando il tuo amore ho accettata questa
conseguenza; mi rassegnero a tutto, purche sia certo che tu non
serberai memoria ingrata di me.—Io formo ora l'educazione del tuo
cuore perche un'altro ne possa godere le dolcezze, e bramo solo una
qualche ricordanza per l'appassionato _maestro_....

—E una crudelta, sclamo Laura singhiozzando, tu non hai cuore se mi
maltratti in tal guisa; era cosi felice, ed ora mi fai piangere!—Le
tue tristi profezie sono false, perche sento che non potra mai accadere
cio che tu mi dici; perche sento di soffrir troppo al solo pensarvi....

—Perdono! disse Ermanno stringendole la mano.

—Cattivo, crudele....

—Via madamigella.... alzi lo sguardo, sorrida perche ho finito....

—Ed ora comincio io....

—Avanti.

Laura si rasciugo gli occhi indi riprese con fuoco tra il serio ed il
faceto, tra le lacrime ed il sorriso.

—Ella signor mio e un falso profeta, ella crede che io abbia il cuore
duro, duro come macigno, come il suo che si compiace di torturarmi; ma
io le diro: prima, che non sono tanto bella quanto ella vorrebbe farmi
credere, che ho tanto giudizio da non essere tenuta per una fanciulla
che cambia affetti ad ogni voltar di vento.—Secondo che se sono
ricca me ne importa niente, perche quando si ama le ricchezze valgono
a nulla; terzo che non andro in societa; quarto che se non posso
maritarmi come la penso io staro zitella, capace anche di farmi monaca;
infine che il mio Ermanno e un cattivaccio!....

—Come la mia Laura e la piu cara di tutte le creature! interruppe egli
abbracciandola. ........................... ...........................

L'alba del domani, non sembro piu cosi serena ad Ermanno come quella
dei giorni precedenti. Egli doveva partire, separarsi da Laura che
ormai formava parte di sua vita, e forse chissa quando gli sarebbe dato
di vederla!

La giornata passo triste e malinconica; invano Paolo studiavasi con
ogni modo di confortarlo. Questo bravo giovinotto aveva compreso che
la ferita di Ermanno era profonda, e prestavasi con ogni cura per
dissipare i suoi tristi pensieri.—Dopo pranzo si recarono insieme a
salutare la famiglia Ramati, e Paolo dovette sopportare le rampogne del
padre di Laura perche non erano stati a pranzo da lui.

Il commiato fu molto lungo, duro dalle quattro fino alle sette, il
signor Ramati erasi in questo frattempo assentato, e Paolo allora
spiego tutto l'artifizio del suo spirito per far in modo che Laura ed
Ermanno potessero dirsi qualche parola da soli; ei sapeva che entrambi
si struggevano di questa voglia; ma pareva che madama non volesse piu
lasciare Ermanno, giacche gli rivolgeva costantemente la parola.

Finalmente in grazia del ritratto di Laura che da una settimana era
rimasto sospeso, riusci a Paolo di staccare la madre per qualche minuto.

—Dunque domani!.... chiese Laura mestamente appena fu sola con
Ermanno....

—Parto.... rispose egli.

—Ah! io saro ben infelice domani!

—Non dirmelo Laura, io perderei quel po' di coraggio che mi
resta.—Promettimi che ti ricorderai talvolta di me.

—Sempre.... e tu scrivimi subito narrami tutto.

—Ma come?

—Indirizza pure la lettera a me, che mi verra consegnata intatta;
nessuno legge la mia corrispondenza, ho tante amiche che mi scrivono!

—Posso dunque?

—Ma certo.... scrivi.... scrivi piu presto che puoi.

—Ora addio, sclamo Ermanno prendendole le mani, addio o giovinetta, e
pensa che io vivro della tua memoria!

—Non ci vedremo piu?

—No, parto domani alle cinque.

—Alle cinque? sclamo Laura, potremo ancora salutarci prima della
tua partenza.... ma da lontano; io saro sul balcone di questa sala;
passando nella via, tu potrai vedermi e salutarmi collo sguardo.

—Alle cinque! cio ti costera sacrifizio.

—Ma che? sono capace di non dormire per aspettarti.—Ora viene la
mamma.... Addio Ermanno, e che il mio saluto ti accompagni durante
il viaggio. Pensa a me che non ti dimentichero mai; ricordati che ti
aspetto in campagna.—Non pote proseguire, perche gia sentivasi la voce
di madama Ramati che veniva a quella volta con Paolo.

Laura ed Ermanno si scambiarono un ultimo saluto, e si
disgiunsero.—Quando gli amici decisero di andarsene, fu chiesto il
signor Ramati, e qui comincio la caterva dei saluti, che pareva non
dovessero piu terminare.

Suonavano le sette, ed Ermanno e Paolo uscivano allora sulla via. Il
primo camminava macchinalmente senza profferir parola; l'estremo addio
di Laura lo aveva grandemente addolorato. Andarono a cena, indi al
teatro, d'onde uscirono di buon'ora dovendo Ermanno alzarsi presto
all'indomani.

Se e vero che quel povero giovane trovo qualche felicita nel suo
soggiorno in Milano, e pur vero che in quell'ultima notte sconto con
tante angoscie tutte le gioie provate.—Dormi pochissimo, e quando
riusciva ad assopirsi, tosto venivalo a tormentare un sogno penoso; se
desto ei pensava che tra breve dovrebbe dividersi dalla sua Laura, e
lasciarla cosi bella e seducente senz'alcuna vigilanza.

La facile famigliarita che si acquistava in casa Ramati, inquietavalo
assai riflettendo che un giorno o l'altro qualche innamorato dei vezzi
di Laura, potrebbe agevolmente introdursi nella famiglia, e rapirgli il
cuore della giovinetta.

V'ha di piu, malgrado la certezza che egli aveva di essere amato,
tuttavia lo tormentava il dubbio di dovere un giorno rinunziare alle
sue speranze.—Abbiamo detto speranze, e rettifichiamo la parola. In
questa cosi bella fase d'amore non vi entrava nonche un progetto,
nemmeno il principio di un'idea; era un romanzo costruito senza base, o
diciamolo pure, senza scopo; e giova rammentare le lotte morali subite
da Ermanno prima di lasciarsi sopraffare da questo amore.

Egli riconobbe che tale relazione stava lontanissima dal concepimento
di qualsiasi speranza, e non cesso mai anche amando di rassegnarsi
come vittima di un accecamento di cui presentiva per istinto le
conseguenze.—Comprendiamo che questo abbandono di Ermanno ad una
corrente cosi fatale, potra sembrare insensata e condannabile a taluni;
ma le sono di quelle cose che si ripetono tutti i giorni, e se la
ragione potesse sempre prevalere sulle deliberazioni dell'uomo, la
societa camminerebbe certamente senza gruccie.—

Parra a molti che noi vogliamo giustificare il nostro artista, ma
invece non facciamo che schermirlo contro chi, o per pregiudizii
di casta e famiglia, o per aridita d'animo volesse riconoscere in
quel povero giovane un'insensato amor proprio invece di un'eccessiva
suscettibilita di cuore.

In fatti consimili non sappiamo se piu abbia ragione chi condanna od
il condannato; e certo pero che mentre questi trova tanto coraggio da
concepire idee d'uguaglianza malgrado la disparita di condizione, fonda
il suo ragionamento sopra un principio incontestabile di natura; mentre
il primo fabbrica le sue sentenze sui gradi di una gerarchia che sa piu
di stoltezza che di superbia.




XV


Il giorno si annunziava. Gli estremi lembi del cielo gia s'imbiancavano
della luce mattutina, ed Ermanno non aveva ancor trovata mezz'ora di
riposo.—Stanco per l'eccessivo pensare durante la notte, e certo che
ormai era inutile l'abbandonarsi al sonno, si alzo ponendo mano a
vestirsi.

L'aria fresca del mattino, invitava a respirarla, e riflettendo
che molto tempo gli rimaneva ancora prima delle cinque, si assise
sul balcone contemplando il cielo che pingevasi dei soavi colori
dell'aurora.

Oh! quanti saluti, quanti sospiri egli mando alle leggiadre nuvolette
dagli orli dorati che si spiegavano leggiere come velo nello spazio
celeste!—Era quella l'ultima volta che egli godrebbe di quel ridente
spettacolo; l'alba di quel giorno segnava il tramonto della sua
felicita, ed ei voleva impressionarsi di quell'ultimo sorriso di cielo
per mai piu dimenticare la dolce malinconia di quel placido mattino.

Oh! come dirlo l'addio ch'ei diede al cielo, al sole, all'aura?....
a lei!—Non avvi espressione che valga il silenzio di Ermanno e la
mestizia del suo sguardo.—Egli solo, il poeta della musica, avrebbe
potuto trarne un'idea cogli accordi del pianoforte; egli che in quel
momento aveva l'anima commossa, il cuore oppresso, la fantasia accesa,
avrebbe senza dubbio narrato in note lo straziante dolore che lo
assaliva a quell'estremo saluto!

Alle quattro sveglio l'amico dicendogli; «Paolo, sono le quattro, ho
ancora un'ora di tempo ed esco per poco; ritornero a prenderti se
verrai ad accompagnarmi.»

Discese nella via, le strade erano quasi deserte. Laura non abitava
molto lungi, e quando la casa di lei gli apparve in vista, si accorse
che tutti erano ancora al riposo; le finestre ed i balconi stavano
chiusi.—Aspetto passeggiando lungo la via; era la mezza dopo le
quattro, e nessuno ancora! Ella e restata presa dal sonno, pensava fra
se; e gia rammaricava di non poterla piu vedere, quando senti un rumore
come di finestre che vengano aperte; si volse e vide affacciarsi al
balcone una bianca figura.

Era dessa!—Aveva i capelli spartiti in due lunghe treccie che cadevano
giu per le spalle; una vesticciuola candida come neve, ed un fazzoletto
di seta rossa, legato bizzarramente al collo.

Era pur bella! Sembrava la personificazione di quel ridente mattino,
il fiore che sbuccia ai primi raggi di sole.—Appena i loro sguardi
s'incontrarono, ella sorrise come per dirgli: Vedi se son di parola...
vedi se ti amo.—Ma tosto quel sorriso si dileguo, e la giovinetta
riprese un'aria mesta, espressione di un'affettuoso saluto che costa un
palpito al cuore ed una lagrima agli occhi.

Ermanno passeggio ancora per qualche minuto fintantoche vide apparire
sull'angolo della via una vettura di piazza che ad un suo cenno fu
dirizzata alla sua volta.—Era tardi. Alzo un'ultimo sguardo, fece un
leggiero saluto col capo, indi sali sulla vettura e parti di galoppo.

Finche fu possibile, egli si rivolse per vederla, e non si potrebbe
dire con quanto dolore si allontanasse da quel luogo.—Laura stette
al balcone finche la carrozza fu in vista, ed allorquando scomparve
dagl'occhi suoi, ella rientro in casa sfogandosi in lagrime..... Povera
Laura!

Ermanno ripasso in fretta da Paolo per prendervi la valigia, e trovo
l'amico ancora in letto. Non eravi tempo da perdere, lo saluto
promettendogli di scrivere appena in Brescia, e risali sulla vettura
che lo attendeva in istrada.

Giunse alla stazione pochi minuti prima della partenza, e prese posto
in un vagone.—Poche ore dopo Ermanno discendeva a Brescia.

  ERMANNO A LAURA—

  «Mia cara Laura

«Egli e vero pur troppo che le ore liete trasvolano rapide come lampo,
mentre quelle del dolore passano lentamente trascinando a stento i loro
eterni minuti—Quei pochi giorni di mia dimora a Milano mi sembrano un
sogno di cui io serbo soavissime rimembranze, un'onda di felicita che
passo d'un tratto, e che ora mi lascia in una angoscia senza fine!

«Da tre giorni sono in Brescia e nonpertanto non seppi ancora
avvezzarmi alle mie solite abitudini; da tre giorni vivo qui preda
d'una tristezza che mi desta lo scoraggiamento della vita. Io l'aveva
preveduta questa fase di dolore che mi assalirebbe nel separarmi da
te adorata Laura, e chissa quando potro trovare un po' di tregua a
questa sconfortante mestizia che intristisce tutti gli oggetti che mi
circondano.

«Quando ti rivedro?... Quando mi sara dato di stringerti la mano,
di sentire del tuo labbro quelle parole che mi scossero tanto
dolcemente?—Ah! chissa quanti giorni vedro nascere e morire colla
stessa monotona regolarita prima che io possa rivederti, prima che
il suono soave della tua voce risvegli l'anima mia dal suo profondo
letargo! Quei pochi giorni di felicita che pareva non dovessero mai
piu terminare, passarono quasi senza che io me ne accorgessi, e quando
giunsi agli estremi istanti, allorche ero sul punto di partire, trovai
che aveva ancora mille e mille cose a dirti.

«Chi mi ritorna quelle ore soavi passate al tuo fianco o Laura?... Io
penso fra il gelo della mia solitudine alle dolcezze dei nostri cari
colloquj in cui piu che il labbro parlavano gli occhi ed il cuore; ed
ora piu nulla che un doloroso ricordo mi rimane di quella felicita che
avrei appena ardito di sognare. Tutto mi sembra visione, e parmi di
essere solo ed isolato nel mondo, condannato a vivere per sperare in
un'avvenire lontano ed incerto.

«L'avvenire!... E puo mai questa parola suonare come una speranza
per gli uomini se l'ultimo punto di esso e la morte? Come mai fra un
presente infelice ed una morte inevitabile puo la mente trovare nella
via di mezzo qualche bricciolo di fede che lo attacchi ad una speranza;
come si puo sognare la felicita quando si e in preda del dolore?—Per
me lo confesso, tutto e triste, monotono; dacche io ti ho lasciata,
non ebbi che noie e sconforti—L'anima mia troppo prostrata non sa
trovare nelle memorie del passato un riflesso di calma; e si che fui
felicissimo.

«Ti ricordi Laura, di quel giorno in cui abbiamo passato per la prima
volta la Romanza? Io non lo dimentichero mai piu, e solo nel ripensare
a quei momenti, parmi di essere ancora nella tua cameretta—Oh! quanto
e bella! mi ricordo ancora del leggiero e delicato profumo dei fiori,
della mesta luce che penetrava per le cortine; tutto spirava il
candore e la purita, e non v'ha oggetto benche piccolo che non mi sia
rimasto impresso—Mi ricordo ancora che noi eravamo soli, io seduto
al piano, tu al mio fianco... Ti parlava de' miei dolori spingendo
l'ingratitudine sino al punto di dubitare dell'amor tuo; e tu povero
angioletto piangevi, piangevi amaramente!—Oh! perdonami perche allora
io vaneggiava; se non avessi tutta la certezza di essere amato, se la
speranza che tu potrai amarmi per l'avvenire non venisse a consolarmi,
io sarei ben infelice!

«Ma tu lo dicesti, e le tue lagrime protestarono altamente contro il
mio scetticismo; l'aureola di tutta luce che circonda la cara tua
persona, disperse le nubi dell'incertezza; ed ora credo e ti amo—Credo
perche ho bisogno di credere, amo perche sento che la piu grave delle
sventure non vale il sacrifizio del tuo amore—Sia che vuolsi, io
vivro di esso finche il tuo cuore rispondera al mio; saro infelice
perche lontano da te, ma mi verra di gran conforto il pensiero che in
qualunque momento ti ricorderai di me compiangendo la mia sorte!

«Addio sogni di gioventu, chimere della fantasia io vi abbandono per
vivere di una memoria: non e forse possibile il trovare delle dolcezze
riandando sul passato?... Mi provero. Il tuo nome o Laura sara la mia
bandiera, e formera coll'arte la mia fede.

«Prima di proseguire, lascia che io ti dica quanto bene mi abbia
arrecato il tuo ultimo saluto nel mattino della mia partenza—Per tutta
la notte che lo precedeva non potei chiuder occhio; all'alba ero gia
vestito, e stava sul balcone di Paolo salutando quel nascente sole al
cui tramonto io doveva assistere molto lungi da Milano; la bella e cara
citta che ospita nel suo seno la mia adorata Laura.

«A tutta prima avrei creduto che tu malgrado la piu gran voglia fossi
rimasta addormentata; ti accerto che cio mi avrebbe afflitto, e sai
perche? Perche cosi era provato che l'idea della mia partenza non aveva
turbato i tuoi sonni—Ma tu venisti—Oh! come eri bella Laura mia;
lascia che lo ripeta, come eri sublime; tu mi apparisti piu leggiadra
dell'aurora che aveva poco prima salutata!—Quella vesta bianca, quelle
treccie bipartite che ornavano il tuo pallido volto, si sono impresse
nella mia memoria, ed io non so ricordarmi la tua graziosa figura senza
quel modesto abbigliamento.

«Con quale trasporto avrei baciato il lembo della tua veste, e
prostrato a' tuoi piedi mormorarti parole d'amore... ma cio non era
possibile, ed io dovetti appagarmi di vederti.—Quell'estremo addio
mandato in silenzio era ben straziante, e la pena che mi piombo nel
cuore in quel momento, e indescrivibile.

«Fu quello un punto ben strano per me, giacche mi trovava sotto la
pressione di due grandi ed opposti sentimenti: non saprei dirti quand'e
che io sia stato piu felice di quanto lo era in quell'istante, come non
so immaginarmi in qual ora di mia vita io abbia provato un dolore tanto
atroce come quello di separarmi da te cosi bella, da te che mi salutavi
mestamente, senza poterti dire: Addio, senza poter sfogare in parole
l'anima mia, e palesarti che al punto di partire io sentiva di amarti
immensamente...

«In tanta tenzone di gioia e dolore, nello avvicendarsi ed urtarsi
di si varie emozioni, io non sapeva piu a che decidermi; ma intanto
io soffriva perche il dolore preponderava, e ben annunziavalo questo
povero cuore che gemeva oppresso.—Mi rimanevano ancora pochi minuti
per recarmi alla stazione, e fu forza partire.... abbandonarti.
Mi diedi coraggio concentrando nell'ultimo sguardo tutta la mia
tenerezza, e ti salutai con lagrime.

«Quella carrozza colla precipitosa sua corsa ti celo ben tosto a me,
ed io non cessai di salutarti finche l'ultimo punto della tua bianca
figura disparve allo sguardo mio. Partii, lasciando teco tutto cio che
e dell'anima, piu non ti vidi ma tu sei rimasta qui in questo cuore.

«Arrivai a Brescia, e puoi figurarti come addolorato. Rividi mia
madre; la buona donna non mi aspettava cosi presto, ed allorche venne
ad aprirmi, cadde nelle mie braccia.—Ingrato! Nel mio soggiorno a
Milano l'aveva quasi dimenticata; ma io scontero con tante cure e
sollecitudini questa piccola ingratitudine di cui sono a te debitore,
mia bella Laura.—Eccomi a Brescia colla persona, ma pur troppo a
Milano col cuore che tu m'involasti coll'ultimo tuo sguardo. Abbine
cura fanciulla mia, e perdonami tutti i dolori che posso arrecarti con
questo forsennato amore.

«E tu che fai! Come vivi, a che pensi?.... Io mi figuro colla massima
compiacenza che tu debba essere sempre afflitta, e vedi quanta
barbarie, quest'idea mi cagiona uno strano piacere. Oh! quanto sarei
lieto che la stessa mia malinconia venisse ad assalirti; te ne faccio
augurio di tutto cuore.—Perdonami questo slancio d'egoismo; io sono
tale che mal so adattarmi all'allegria, giacche essa rivela sempre
alquanta spensieratezza; un labbro facile al riso non puo esser sincero
nel parlare d'amore.

«Scrivimi presto per dirmi che la mia partenza ti ha addolorata, che
il mio ultimo saluto ti strappo una lagrima di dolore, ed io ne saro
supremamente lieto.—In quei pochi giorni passati fra tante dolcezze
sento che l'anima mia ha subita una felice modificazione, ed ora se
tu mi vedessi mentre ti scrivo, ho il sorriso sulle labbra; parmi di
parlarti, o meglio che tu sii qui al mio fianco leggendo tutto cio che
mi cade dalla penna.

«Leggi fanciulla, leggi avidamente, e nel disordine di queste idee, in
questo miscuglio di tormenti e di gioie, abbi la piu certa prova della
confusione che mi desta in cuore la sola memoria di te.—Per essere
felice non ho che da chiudere la mente alle dubbiezze dell'avvenire e
vivere del presente, giorno per giorno, senza spingere lo sguardo al
domani; ma pur troppo non sempre so frenare questa miserabile fantasia
che e feconda solamente nei presagi di tristezza;—Io non mi ricordo
che essa abbia mai saputo concepire un'idea di speranza.... mai!

«Compatisci, Laura mia, a questo difetto che e in me natura, e perdona
se per timore di perderti gia pavento di averti perduta.—Io faro ogni
possibile per renderti meno penoso il gravame di questo cuore malato
che tu pietosamente ti assumesti di consolare; il tuo amore e per me
onnipossente, e non diffido di poter merce tua salvarmi.

«Addio, fanciulla adorata, e questo ardente saluto che parte dall'anima
possa volando sull'aure giungere a te, e confortarti nella tua
mestizia—Scrivimi presto, affinche se mi e negato di vederti, possa
almeno conoscere il tuo pensiero. Non dimenticare giammai che il tuo
Ermanno vive qui solo e desolato, che suo unico conforto e la certezza
dell'amor tuo, e la speranza di presto rivederti.

«ERMANNO»

Questa lettera rivela chiaramente lo stato d'animo di Ermanno; il
disordine e la confusione delle idee vi appariscono ad ogni tratto.
In ogni parte di essa vi regna lo sfasciamento, l'incoerenza, e mal
si potrebbe definirne il carattere. Talvolta lo stile e tenero ed
appassionato, talor freddo e monotono, e vi sono dei punti in cui vi si
scorge una certa ilarita che per poco ancora cadrebbe nel giocoso.

Il senso predominante ma e l'amore il piu puro e casto, che sorride e
sospira ad un tempo istesso.

Pero Ermanno aveva detta parte della verita; ma non ebbe il coraggio
di dirla tutta; per un sentimento di generosita che si puo facilmente
comprendere, egli tacque in quella lettera su certo proposito che
maggiormente lo inquietava, volendo nascondere a Laura una profonda
ferita riportata a Milano, e palliandola con alcuni lampi di allegria
non al certo addicevoli allo stato dell'anima sua.

Allorche nasce un dubbio, non e si facile dileguarlo, ed Ermanno
che dal suo soggiorno a Milano aveva riportata la fede piu sicura
dell'amore di Laura, trovo pur cola maggior alimento alle incertezze
sull'avvenire. La lettera che segue diretta a Paolo e l'espressione
fedele del suo stato; coll'amico ei si mostra piu sincero che non
coll'amante.

  ERMANNO A PAOLO—

  «Mio buon amico,

«Piu tento di attaccarmi all'albero della vita per raggiungerne
la cima, piu sento che i miei sforzi per quanto grandi, diventano
inutili—Quindici giorni sono, io era tormentato da un'ardente
desiderio che aveva prescritto come meta estrema di tutta la possibile
felicita; conseguito quel desiderio, parevami che piu nulla mi
rimanesse a sperare, perche tutto avrei ottenuto—Ho realizzato il mio
sogno, soddisfeci alla mia brama, e nonpertanto eccomi maggiormente
afflitto—A guisa dell'errante pellegrino che erpicandosi faticosamente
sulla vetta della montagna, gia si rallegra seco stesso pensando al
momento in cui ne avra toccata la punta, io credetti che recandomi
a Milano, potrei d'un tratto deporre il fardello delle mie pene...
Ma ohime! Non fu cosi; il pellegrino giungendo al culmine del monte,
scopre altre catene di roccie piu erte e malagevoli, ed io di ritorno
da Milano, trovai d'aver arricchito di un nuovo aggravio il peso de'
miei dolori.

«Con te, mio buon Paolo, il mio cuore si dilata e lascia scorrere la
larga vena delle sue amarezze, con te solo ho il coraggio di confessare
l'avvilimento del mio spirito.

«L'eleganza, il lusso e tutto cio che proviene dalle ricchezze, mi
desto sempre se non lo sprezzo almeno l'indifferenza, giammai il fasto
impose a' miei sensi perche l'anima mia aspiro sempre a qualche cosa
di migliore che non sono i proventi di un lauto patrimonio.—Nell'arte
mia rinvenni i veri tesori di gioie che scuotono l'anima esaltandola
al culto di un bello soprannaturale, non concepibile che negli slanci
della fantasia; ma non avrei mai creduto che dall'alto dei miei sogni
spingendo lo sguardo a terra, venissi abbagliato dalla luce di un po'
d'oro accumulato.

«Eppure e cosi, mio buon amico, e con labbro tremante per vergogna ti
confesso che il mio spirito rimane soggiogato e riconosce tacitamente
la superiorita esercitata dalle ricchezze.—Non ho mai osato di
palesarti a voce questa strana reazione de' miei sentimenti, perche mi
avviliva il solo pensarvi; ma ora che sono solo, ora che la mia mente
si studia sempre di viemmeglio affliggermi, non so piu tacerti questa
nuova sventura.

«Nel porre il piede per la prima volta nella casa di Laura, io era
ben lungi dall'attendermi un colpo di tal natura; ma quando entrai in
quelle sale ricche di quanto si possa immaginare, fra quel miscuglio di
tappeti, sete, velluti, mobili, dorature e mille altri fregi, perdetti
quel sentimento innato di dignita che ci pareggia a chiunque, e pensai
essere ben meschina cosa l'elevatezza dell'anima a fronte di tante
ricchezze accumulate dalla fortuna.

«Condannami pure, ridi anche se lo potrai, ma io rimasi sorpreso alla
vista di quel fasto, rimasi soggiogato; e mi fu forza riconoscere la
distanza enorme che mi separa dalla famiglia Ramati.

«Oh mia povera cameretta delizia dei tempi passati, io posi due anni
di continue cure per adornarti ed abbellirti, fra le tue mura era
felice; ed ora disparve tutto il tuo prestigio! Piu ti guardo e piu mi
sembri squallida. Ove sono le bellezze che io scorgeva altre volte in
te? Le tue mura sono aride e disadorne, ed un lembo solo del tappeto
che cuopre il pavimento di quelle sale, vale ben piu di te e de' tuoi
miseri arredi.

«E dire che qui, in si meschino tugurio ho ardito di concepire le
piu strane follie; ho sperato l'amore di una donzella che abita un
palazzo, e respira in un'atmosfera di sontuosita, avvezza alla luce
dell'oro come io a quella del lumicino che mi rischiara nelle notti
di studio.—Oh il pazzo! Ora solamente comprendo tutta l'assurdita
delle mie speranze, ma troppo tardi perche io possa approfittare di un
ravvedimento che mi getta nella piu profonda desolazione; troppo tardi
perche il cuore possa gridarmi: ritirati sciocco, e pensa a lavorare
per guadagnare il pane a tua madre!... Mia madre, povera e santa
donna; se tu sapessi quante cure si prende di me vedendomi sempre si
malinconico.—Pretende che mi consigli col medico, perche teme che io
possa ricadere in quel malore che mi colpi qualche anno fa; ma conosco
troppo bene il mio male, e so che la scienza non vi rimedia.

«Malgrado che la stagione sia poco addicevole, passo intiere giornate
studiando i capi–lavori dell'arte mia; nella ventura settimana, o
tutt'al piu fra quindici giorni spero di potermi riposare alquanto
evitando la fatica di dar lezioni. Buona parte delle mie allieve sono
ite in campagna, le altre non tarderanno molto.—Ebbi incarico da un
distinto prelato Bresciano di musicare una messa per funerali; e questo
un genere di musica che mi piace sopratutti, e puoi figurartelo ho
subito accettato; ma e un lavoro lungo e difficile, e converra che mi
accinga con tutto l'impegno.

«E tu che fai a Milano? Per te che sei di tutt'altro carattere che
non del mio, non vi sono ne pene ne dolori, e col tuo formidabile
buon umore, puoi distruggere un'esercito di dispiaceri.—Oh quanto
t'invidio, e come di buon grado mi farei potendolo seguace dei tuoi
principii!

«Taluni tenderebbero a credere che la malinconia sia un'affettazione...
no mio caro Paolo; sonvi proprio degli sciagurati, ed io fra quelli,
che non sanno mai appagarsi di nulla ne v'ha cosa che ecciti la loro
allegria. Te beato le mille volte che sei in Milano e puoi vedere la
mia Laura ad ogni giorno!

«Ieri le scrissi una lunga lettera, tuttavia ti prego di salutarla
tanto e poi tanto per me; non prenderti soggezioni giacche ella non
ignora che tu sei al fatto di tutto; sollecitala per quanto puoi a
scrivermi che ho gran bisogno di una sua lettera in questi giorni di
tristezza. Ricordati della copia del suo ritratto che mi promettesti.
L'attendo ansiosamente; e quando mi sara dato d'averla, non mi sembrera
piu d'esser solo, perche fissando quella tela, potro colla mente far
rivivere le sembianze di lei, ed in esse consolarmi alquanto.—Se egli
e destino che un giorno io debba rinunziare al suo amore, mi sara caro
di poter talvolta mirare l'immagine di colei che prima e sola fece
battere questo cuore.

«Ti prego inoltre di renderti interprete per me presso i genitori di
Laura, ringraziandoli per le tante premure e cortesie usatemi; e tu mio
carissimo abbiti una stretta di mano dal tuo

  ERMANNO.»

  PAOLO AD ERMANNO—

«Se la mia penna fosse abile quanto la tua, se io sapessi dirti in
parole tutto cio che mi desto nell'animo la tua lettera, ne avresti
una di quelle epistole formidabili al cui confronto le prediche del
reverendissimo Fra Paolo Segneri starebbero come Giotto a Raffaello;
ma siccome, veh! come sei fortunato, per scrivere qualche pagina di
roba, ho duopo di spremere e torturare il mio povero ingegno, evito un
prolegomeno troppo fastidioso, e passo subito in materia.

«Da quanto ho potuto finora osservare nel poco tempo che mi trascino in
questa _Valle di lacrime_ che si chiama mondo, parmi di aver scoperto
le tracce di un fenomeno psicologico molto curioso. Vi sono di quei
cotali a cui un filo d'erba sembra una trave, e scambiano un mucchio
di terra per una montagna; fanatici, provani, che vedono nero in pieno
sole, intolleranti ad ogni dolore, impazienti ad ogni fastidio, e
debolissimi di spirito, si adombrano per nonnulla, si esaltano per
un'inezia; e creano nei voli lirici della loro fantasia tutta quella
congerie di spettri che turbano i sonni, e scoprono precipizi fra i
ciottoli delle vie.

«Si direbbe che costoro guatano il mondo traverso ad una lente che
ingrandisce a dismisura le cose piu piccole; e non mi stupirei per
niente se scambiassero la marmitta che scalda al fuoco per Sodoma e
Gomorra divorate dalle fiamme. Non v'ha pena per quanto lieve che essi
non la caratterizzino fra le orribili, e per la puntura d'una zanzára,
sarebbero capaci di rinnovare le lamentazioni del fatidico Geremia.

«Uno sprizzo di sangue e per essi un torrente senza fine, l'incostanza
di una pettegola, un'infamia, un'abbominio; il sorriso di una donna un
raggio di sole, e Dio sa se un giorno o l'altro non mi diranno che le
lucciole sono aquile di Giove colle loro saette.

«Oh! anime disgraziate, toglietevi gli occhiali che v'ingannano la
vista, se non volete che si dica di voi come del bue che si aggioga
facilmente per cio solo che vede grosso. Toglietevi gli occhiali, e
guardate mo' se il mondo e tanto brutto quanto ve lo pinge la vostra
malata immaginazione. Risparmierete cosi la fatica di un compianto
inutile sui destini dell'uomo nato per tutt'altro che per crucciarsi di
tutte le inezie che gli traversano la via!

«Tu mio buon Ermanno hai la disgrazia di appartenere a quella schiera
di predestinati; tu pure negli slanci d'un febbrile esaltamento
studiando la vita traverso a quella malaugurata lente, trovi che tutte
le sciagure, tutti gl'infortuni sono a te solo riserbati, e spingi
l'errore al punto da invidiare financo quei tapinelli a cui natura piu
benigna alquanto concesse un bricciolo di senno per distinguere il
reale dall'immaginario.

«Se la ragione si potesse trangugiare come un farmaco dello speziale,
te ne consiglierei l'uso di buona dose; ma pur troppo non avviene dello
spirito come del corpo che si puo curare colle risorse della medicina!
Pero lascia che te l' dica questa tua smania di esagerare trasmoda in
eccessiva. Mio Dio, io non so vedere tutto il male che tu scorgi in
questo amore, e se tutti dovessero crucciarsi tanto per simili cose, il
mondo risuonerebbe ovunque di _lamenti, pianti_ ed _alti lai_; e perche
poi?.... In fondo a tutte queste peripezie, non vi si trova altro che
la cenere di un po' di paglia bruciata rapidamente.

«Bada che ti parlo da vero amico, perche m'interesso vivamente delle
cose tue: sii piu ragionevole, e non pensar troppo profondamente su cio
che potra accadere; sii filosofo, e prendi il bene ove lo trovi, senza
curarti d'altro.—Hai per le mani un romanzetto patetico, interessante,
e tu sciagurato gia ne predici una spaventevole catastrofe.—A tuo
modo mio caro distruggi tutto il prestigio di questo dolce idillio del
tuo cuore; gia si sa, tutto finisce al mondo, ma se l'uomo dovesse
affliggersi pensando che dopo pranzato perdera l'appetito, che dopo
dormito non avra piu sonno, la sarebbe ben grossa: tal succede di te,
non hai ancora colta la rosa, e gia pensi che domani sara appassita; ma
allora mio caro rifletti che tu pure un giorno o l'altro morrai, e cosi
sara finita.

«In quanto poi alle tue idee sulla mia felicita, lascia che io ti
disinganni alquanto, ed a quel che sembra tu guardi colla stessa lente
tanto il bene quanto il male; non mi stupisco dunque se tu trovi in me
alcunche da muoverti invidia; accade di noi che ci crucciamo poco dei
nostri affari come degli infermieri i quali a motivo della loro salute
sono costretti al penoso incarico di vigilare sugli ammalati.

«Conti tu per nulla il servizio di _moccolino_ che vado facendo da
qualche giorno a questa parte? Se tu mi vedessi in certe occasioni non
sono piu riconoscibile.—Laura sempre desolata per la tua partenza mi
mette a parte di tutte le sue pene, mi confida tutti i suoi dolori, ed
io la consolo per quanto posso offrendomi per avallo e garanzia sul
conto tuo.—Il da fare che ebbi nei giorni passati mi merita un diploma
di Confratello della benemerita Compagnia di Misericordia, e per quanto
tu faccia, non potrai restituirmi tutta quella riconoscenza che ho
diritto di pretendere per servigi prestati.

«Oltre a cio aggiungi le piaghe tue che io debbo medicare con
cataplasmi e cerotti, e Dio sa con qual frutto! rispondere alle tue
lettere che mettono i brividi al solo leggerle, e curare certe malattie
di cuore, che non entrano per nulla nel mio comprendonio.—Da retta a
me, e sii piu assennato nel giudicar le cose; tutti, qual piu, qual
meno abbiamo i nostri piccoli fastidii, e bisogna saper tollerare
alquanto.

«Io spero che attorno a questa buona lavata di testa, non avro sciupato
ranno e sapone, e che saprai compatire se la mia amicizia, trasmoda
forse in rigore; ma voi altri poeti siete come i cavalli capricciosi;
piu si rallenta loro il morso, e piu essi si danno a precipitosa corsa,
mentre basterebbe una buona stretta ai fianchi per calmarli.—Se io ti
lasciassi sempre dire a tuo modo, proseguendo in questa via esaltata,
finiresti poi per crederti davvero un gran martire, ed allora daresti
nelle smanie prorompendo in parolone contro la vita, le sue lusinghe,
ed i suoi disinganni; come quei tali che si vedono tuttodi passeggiare
per le vie con tanto d'occhialetto e di cravatta, allegri, vivaci che
e un piacere il vederli, che hanno poi il coraggio scrivendo ad una
qualche signora del bon ton di parlar di torture, di morte; e taluni
anzi spingono la cosa al punto da paragonar la loro vita alla passione
del Nazareno, e la via dal caffe al teatro allo scosceso calle del
Golgota.

«Di tali esaltazioni sono pieni i romanzi, ma pur troppo nella
vita reale il tedio dei bisogni materiali scema per gran parte il
volo della fantasia, e ne rallenta il corso; ed io compiango di
tutto cuore quegli sventurati che colpiti da una specie di mania si
abbandonano preda delle idee formando di esse la parte essenziale
dell'esistenza.—Accusami pure, se il credi, di materialismo e
pessimismo; ma che vuoi? la Teoria delle Anime, non entra nelle mie
competenze.

«Nel mondo fisico vi sono troppe realta, nel morale troppe illusioni,
perche io debba esitare nella scelta; ed e percio che una donna, non
sara mai altro per me che una donna, e non mi viene certamente il
ticchio di concentrarvi in essa tutte le mie aspirazioni.

«E pero ben strana la potenza di questo vostro cuore, o visionarii,
che s'immischia in tutte le cose vostre; per me ti assicuro che il mio
anche funzionando regolarmente, se ne sta ozioso e polveroso in un
angolo dello stomaco, e davvero non ho nessun lagno da fare sul suo
conto. Il tuo invece mio caro Ermanno, e un repubblicano _sfegatato_,
non quieta mai, e ad ogni momento ti scivola sulle labbra. Il cuore
e la ragione formano in te due partiti ribelli come i Guelfi e
Ghibellini, e finche non verranno fra loro d'accordo, prevedo che il
regno del tuo spirito, non avra mai pace.—Impegnati per quanto puoi
in queste trattative di riconciliazione, del resto a te tocchera la
peggio. L'odio delle fazioni, e la rovina di un paese; procura dunque
di porre sulla buona via il cuore e la ragione, ed allora soltanto
sarai tranquillo.

«In altri tempi, forse, erano d'uso certe abitudini poco lodevoli.
Nella dubbiezza delle intelligenze non del tutto incivilite, accadeva
talvolta che fra le moltitudini, qualcuno emergesse per una stranezza
sua particolare; la storia ci tramanda i nomi di una quantita di
donne, che dedite al culto d'amore, fecero ad esso i piu grandi
sacrifizii.—Era consuetudine nei paladini del Medio Evo, il farsi
ammazzare per gli occhi della loro bella; ma per buona sorte ai
tempi che corrono, si ha ben altro a pensare. Il progresso colle
sue emanazioni invade la mente degli uomini preoccupandoli di mille
e mille cose, per cui ben poco tempo si avanza da sciupare dietro
al carro di Cupido; e tu potresti percorrere in lungo e in largo
tutta la superficie del globo, senza trovarvi piu ne una Penelope,
ne una Lucrezia, ne una Didone, ne una Saffo.—Il salto di Leucade,
ora lo fanno i banchieri falliti, e gli inglesi affetti di _spléen_
acutissimo.—Persuaditi infine, che Werter e Jacopo Ortis altro non
sono che caricature sbagliate di un'alienazione mentale.

«Se tu fossi con me qui a Milano in questa graziosa citta emancipata
da ogni pregiudizio, vorrei in breve convertirti e rimetterti a dovere
quella parte di cervello che ti scappo fuor de' gangheri.

«Ma tu sei lungi, ed altro non mi e dato che sovvenirti di buoni
consigli, i quali se a nulla ti giovano, tolgono per altro a me ogni
rimorso inquantoche in questi momenti, ebbi il coraggio di dirti la
verita schietta e netta.

«Ho finito quasi il ritratto di Laura, e presto te ne mandero
copia.—Sentii con vera soddisfazione l'incarico che avesti per un
lavoro di tutto impegno; spero che nelle ore di tue occupazioni tu
potrai ritornar padrone assoluto della tua mente. L'arte e una grande
egoista, e confido che essa potra, se non guarire, almeno modificare la
tua infiammazione di sentimentalismo.

«Te ne faccio augurio di tutto cuore.

  PAOLO.»

  LAURA AD ERMANNO.

«Amico mio.—Mio caro Ermanno! e non sara mai che io veda distolta
dall'anima tua quella tristezza crudele che avvizzisce le gioie del
nostro amore? Il cielo si prodigo a me di conforti, ti e tanto avaro
da non concederti mai un'istante di calma.... non e dunque vero che
un'affetto profondo abbellisce l'esistenza anche allora che si e
lungi da chi si ama, se tu soffri cotanto lontano da me?.... La tua
lettera fu uno strazio per il mio cuore, e su quelle pagine improntate
d'amarezza, ho versate molte lagrime.—Oh! quante volte l'ho letta e
riletta; fermandomi sopra ogni frase, studiandone ogni accento, cercava
di trasfondere nell'anima mia un riflesso delle tue pene; con cio mi
pareva di alleviare il tuo travaglio.

«Perche mai, mio buon Ermanno, non puoi tu essere felice quanto io la
sono. La certezza, del tuo amore paralizza in me ogni altro pensiero,
e non vivo, non respiro che della tua memoria. Guardo ed accarezzo con
estrema compiacenza tutto cio che hai tocco colle tue mani, nella mia
stanza serbo gelosamente il tuo bastoncino di giunco che nascosi a tua
insaputa; tutto mi parla di te, e sembrami talora di vederti la sulla
poltrona ove eri solito a sedere mentre io in piedi a te d'accanto, ti
contemplava collo sguardo, ed ammirava col cuore....

«La tu mi sorridevi stendendomi la mano che io premeva fra le mie senza
trovare una parola che ti dicesse tutta la mia gioia, tutto l'amor
mio.—Oh! pensa Ermanno, pensa come me a quegli istanti passati cosi
rapidamente, e dimmi se non ti senti nell'anima un sussulto di felicita
pari alla mia.

«Non dubitare di me, mio caro, non reputarmi tanto leggera da credere
che al primo volger di vento io possa menomamente obliarti. Chi
ti conosce come io ti conosco, non potra a meno di amarti, e per
sempre.—Feci piu volte l'esame della mia coscienza, ed alla notte
quando l'immagine di te viene a carezzarmi la mente, penso a' tuoi
dubbi sulla mia costanza, e ponendomi la mano sul cuore come per
interrogarlo sulla durata del mio affetto, egli mi risponde palpitando:
Sempre. Si mio amato, sempre, ne accadra mai che per un solo istante io
possa dimenticare che tu sei per me la persona piu cara di questo mondo.

«Ed e vero che vi siano donne capaci di mutar sentimenti ad ogni
tratto?.... Non lo credere, e una calunnia: le donne che tradiscono
la fede non possono amare.—Io guardo il cielo, il sole, le stelle, e
dovunque incontro il tuo mesto sorriso; ogni alitar del vento, ogni
folata dell'aria, mi porta all'orecchio il tuo nome.

«Talora passeggiando in giardino, vedo un fiore che si dondola
leggermente agitato dallo zeffiro; lo guardo, lo fisso, e sembra ch'ei
m'inviti a coglierlo dicendomi: vieni Laura, vieni a recidermi per lui,
ed allora corro, schianto il fiore, e lo bacio.—Tuttocio che faccio
e dico, parmi che sia a te diretto; alla sera prima di mettermi al
riposo, mi aggiusto i capelli senza saperne il perche, mi alzo alla
mattina ed indosso quella veste bianca che ti piace tanto.

«Non sai tu che facesti di me una gran vanerella? Figurati che tormento
di continuo lo specchio per vedere se sono tale da poter realmente
piacerti; non sempre rimango contenta dell'esame, e vorrei persuadermi
d'esser proprio tale da farmi amare sempre piu dal mio adorato Ermanno.

«Come ci trasforma l'amore! Non mi riconosco piu, e parmi di mutar
carattere ogni giorno. Se tu sapessi quanto buona sono diventata da
che ti amo! Le cose piu piccole m'interessano vivamente, e talora sono
trascinata a certe idee, che sembrano follie.—Ieri per esempio, mentre
metteva il solito zuccaro nella gabbiuola del mio cardellino, mi venne
un triste pensiero che quasi quasi mi forzava al pianto.

«Ho pensato fra me che quella povera bestiolina tenuta prigioniera
poteva avere la sua famiglia altrove, e che in cuor suo dovesse
dolersi amaramente di me che lo privai della liberta per mio diletto.
Pensai che quella povera creaturina dovesse soffrire e piangere perche
separato e lontano da' suoi piccini, e mi pareva che fissando in me i
suoi occhietti mi dicesse: Madamigella, mi lasci in liberta, mi lasci
volare al mio nido; ho dei piccini da nutrire, una compagna fedele che
mi aspetta, che mi ama e piange la mia perdita....

«Mi venne voglia di fare la sua felicita, parevami che tu fossi
dietro di me a mormorarmi: lascialo fuggire, lascia che scorrendo le
libere aure del cielo ei possa raggiungere colei che lo attende tanto
ansiosamente.... lascialo per amor nostro!—Aprii la gabbia e mi
staccai d'un passo per osservare.

«Il cardellino sulle prime non si accorse di aver la prigione aperta;
quando se ne avvide, discese con tanta precauzione, lento lento come se
fosse colto dallo stupore.... sali sullo sportellino, guardo parecchie
volte all'intorno come se cercasse di persuadersi della realta;
volgendo la sua graziosa testolina verso di me stette a fissarmi
alquanto, mando un leggiero gorgheggio, batte le ali, e via di volo nel
libero cielo.

«In un baleno egli scomparve dagli occhi miei, ma io stetti lungamente
rivolta a quella parte donde era sparito, e quando rinvenni in me, mi
accorsi di avere gli occhi umidi di pianto.—Or non e piu quella cara
bestiolina che mi rallegrava co' suoi melodiosi gorgheggi, non sara piu
necessario che io sciolga fra le erbe del mio giardino quei fuscellini
a lui si graditi; il piccolo prigioniero non e piu, parti salutandomi e
dimenticando persino lo zuccaro di cui era si ghiotto.

«Non ho agito bene, mio Ermanno? Perche fare l'infelicita di cotesti
esseri per soddisfare un semplice capriccio? io vorrei poter beneficare
tutto il mondo, e cio perche ti amo tanto, e penso che tutto quello che
faccio possa meritarmi sempre piu il tuo affetto.

«Ho tanti saluti da porgerti per la signora Salviani. Ieri fummo a
trovarla, ed in confidenza, se io non fossi piu che certa dell'amor
tuo diverrei gelosa per gli elogi che essa ti fece.—Ricordati che
ti aspettiamo in campagna, verrai bene a passare qualche giorno alla
mia villa? La mamma incarico il signor Paolo di rinnovartene invito,
e conta su te. Partiremo alla fine del mese, vale a dire fra qualche
giorno.

«Non vedo l'ora di abbandonare questa nojosa Milano per recarmi in
campagna. Sono certa che cola passero vita felice, perche fra quella
solitudine beata, mi sara dato di pensare sempre a te, mio caro Ermanno.

«Scrivimi subito per dirmi quando verrai a trovarmi; noi ci fermeremo
sin verso la fine di ottobre. Anche il signor Paolo sara dei nostri;
che bravo giovinotto! io lo amo come un fratello, e tanto compiacente,
tanto caro! Figurati che viene quasi tutti i giorni a trovarci. Il mio
ritratto e finito, per quello di papa abbiamo deciso di aspettare.—Io
so che il signor Paolo, fara due copie del mio; una per te. Egli me lo
ha detto, egli che con una delicatezza veramente squisita, mi parla
sempre di cose che mi danno gran piacere.

«Quando mi ricordo del giorno della tua partenza, mi viene ancora un
sospiro.—Figurati che in tutta la notte precedente non mi fu dato di
dormire un'ora. Parevami ad ogni tratto che spuntasse l'alba, e per
accertarmene scendeva dal letto onde scrutare il cielo, ma desso era
ancora coperto di stelle.—L'ultima volta che mi destai, la mia camera
era tutta inondata della luce del mattino; temetti che fosse tardi, e
mi vestii in fretta per venirti a dare l'ultimo saluto.

«Credo al tuo dolore nell'abbandonarmi, perche il mio era pur grande;
e non v'ha parola che possa dirti tutto quello che mi veniva alla
mente.—Oh quanto ho desiderato di stringerti la mano! Potendolo
avrei avuto il coraggio di scendere nella via, giacche non sapeva piu
reggere all'affanno; in quel momento dolce e terribile sentii quanto
grande fosse l'amor mio, e se tu mi avessi letto in cuore, mai piu ti
verrebbe il minimo dubbio sulla mia costanza.—Nell'atto che tu salisti
in carrozza, poco manco che non mi sfogassi in dirotto pianto, ma mi
feci forza, e cercai un sorriso per rivolgere a te mio povero amico;
un falso sorriso che ti consolasse alquanto. Partisti, la carrozza
si allontano rapidamente, ed il fragore delle ruote mi piombo amaro
nell'anima. Un minuto dopo tu non eri piu in vista, ed angosciata,
oppressa, mi ritirai nella mia camera per lasciar libero sfogo al
pianto che mi soffocava.

«Oh! Ermanno, cattivo amico; dopo tutto cio, potrai ancora dubitare di
me, potrai tu credere che io debba dimenticare quel dolore che nella
stessa sua intensita serbava alcunche di soave al punto, che desidero
talvolta di piangere come allora? Non ci voleva meno di una tua lettera
per calmarmi, e Dio sa quanto ansiosamente l'attendeva; ti seguii col
pensiero durante il viaggio, ti accompagnai a casa tua ove credetti
che appena giunto tu mi avresti subito scritto. Ma non fu cosi, perche
il domani tanto desiderato mi porto nessuna novella. Nelle ore che
per solito mi giungono le lettere, io era tutta sconvolta, ed appena
sentiva suonare alla porta, correva io stessa ad aprire... ma nulla,
nulla affatto!—Quando mi pervenne finalmente la tua carissima lettera,
poco manco che non venissi meno per la gioia.

«Perche non sei tu qui, mio Ermanno per comprendere cio che non so
dirti con parole!.... Perche non sei qui vicino a me a vedere le mie
lagrime che sono emanazioni di pensieri che non posso esprimere, ma
che sento nascere dal cuore ed attraversarmi la mente come lampi di
fuoco.—Ah! e vero pur troppo che io sono una bambina, se non so
tradurre su questa carta una sola di quelle emozioni che si agitano
nell'anima mia per farti credere che per tutta la vita io non potro mai
altro che amarti, e sempre amarti.

«Che io non le senta piu quelle tue parole di desolazione che mi
straziano; se tu sapessi quanto male esse mi fanno, ne saresti assai
piu avaro.—Deh! fa che non sia troppo lontano il giorno in cui noi
ci rivedremo: ricordati che la tua Laura ti aspetta ansiosamente per
piangere sul tuo seno e dirti con quelle lagrime tutto l'amore che ti
porta.

«Vieni, vieni presto

LAURA».

ERMANNO A PAOLO.

26 Luglio

«Mio caro, io debbo prima di tutto ringraziarti per i tuoi buoni
consigli che vorrei poter accettare se entrassero nel mio modo di
vedere.—I tuoi sforzi pero, ottimo amico, sono come quelli del
medico che cerca di combattere un male sconosciuto. Cio nonpertanto
non deve scemare a me la riconoscenza; ora pero sono in condizione
da abbisognare piu dell'opera tua che de' tuoi consigli. Ti prego di
ringraziare Laura per la sua carissima lettera, e dille che le sue
parole mi fecero un gran bene.

«Il conte S.... uno de' miei piu affezionati protettori, vuole ad ogni
costo che mi ritiri per qualche tempo nella sua villa onde lavorare
attorno alla Messa Funebre.—Cio mi torna molto giovevole, perche come
sai in campagna si e assai piu concentrati; mia madre verra con me, e
ci fermeremo cola finche avro terminato il mio lavoro.

«Esitai molto prima di accettare, ma il conte mi sollecito con
tanta premura, che infine dovetti accondiscendere.—Tu conosci quel
brav'uomo, e sai quanto mi ami, l'interesse e le cure che ei si prende
a mio riguardo sono tali che per quanto io faccia, non potro mai
sdebitarmene.—Partiro dopo domani, e ti prego di notificarlo a Laura.
Dimmi pure quand'e che la famiglia Ramati lasciera Milano per recarsi
in villa, e mandamene l'indirizzo affinche io possa sapere ove dirigere
le mie lettere.

«Attendo sempre quel ritratto.—Ti scrivero poi piu a lungo; per ora
una stretta di mano, e credimi tuo

ERMANNO».

ERMANNO A LAURA.

 12 Agosto

«Sono le quattro del mattino.—Il cielo e serenissimo, azzurro
e limpido come immenso oceano, e dalla finestra ove ti scrivo
abbraccio collo sguardo il grandioso panorama di uno dei piu ridevoli
paesaggi.—Dall'alto di questo colle sulla cui vetta sorge la villa
che mi ospita, vedo sotto di me un lago tranquillo che giace fra i
colli verdeggianti, terso e trasparente come puro cristallo, increspato
appena dalla brezza mattutina.—Spingendo piu oltre lo sguardo, veggo
spiegarsi una bella corona di graziose colline fresche e ridenti,
popolate di case e paeselli che spiccano come rose sopra un tappeto
verde e cupo. Piu in la chiudono l'orizzonte le cime delle Alpi
illuminate con tinte d'oro dal nascente sole, e fra quei dirupi io
discerno ancora qualche striscia di neve che perdura ostinata malgrado
i calori della stagione. Al di la del lago sorpassando i colli ed i
monti ritrovo gli estremi lembi del cielo sfumati a mille colori che si
perdono nella nebbia dell'infinito.

«Rivolgendo lo sguardo ad occidente, vedo un caos interminato di
pianure e colli che si alternano bizzarramente, confondendosi in
lontananza coll'orizzonte; il sole che s'innalza lentamente, spande i
suoi raggi luminosi su quella striscia di terra, che irrorata dalle
rugiade della notte, si presenta come un'immenso piano lucente di mille
colori a guisa di un vasto campo di perle.

«Le gemme della natura, sono ben piu modeste e piu belle di quelle che
sortono lavorate dalle officine; bastano un raggio di sole ed una
goccia d'acqua per formare i piu brillanti rubini.

«Oltre al limite che l'imperfezione dello sguardo non puo varcare,
oltre alle sfumature dell'orizzonte, havvi una terra benedetta come
questa dal sorriso della natura; dessa e la Brianza, ed io senza
poterla scorgere mi figuro di vederla segnata nei confini del cielo
come un punto quasi impercettibile, mi figuro che appena al di la di
quel velo sottile ed impenetrabile che mi sbarra la via dello sguardo,
debba trovarsi quell'Eden delizioso che non ha nulla da invidiare
a tutto quanto mi sta innanzi.—A quel punto immaginario, sono
costantemente rivolti i miei sguardi, se potessi raggiungerlo lo farei
con tutta l'anima; ma pur troppo malgrado i miei ardenti desiderii,
quel punto vagheggiato, serba la sua desolante distanza.

«Io non so se tu mia Laura mi abbia gia compreso. Non e la Brianza
per se stessa che mi attiri tanto ardentemente, ma sei tu fanciulla
mia, tu mia Laura che soggiorni in cotesti luoghi; tu che io cerco col
pensiero fra i ridenti colli e le balsamiche aurette.—Ti cerco in quel
punto lontano che brilla come un faro luminoso.... La tratta non e
lunga, io penso che una rondinella, un passero, una mosca potrebbero in
brev'ora trasvolare su quel tratto di spazio che mi allontana da te, e
raggiungerti; ed io che agisco sotto l'impulso di un'intelligenza, io
che ho il coraggio di concepire i piu strani desideri, non ho la forza
di conseguirne un solo.

«Egli e ben meschina creatura l'uomo! Fu detto che volere e potere, ma
se cio fosse, a quest'ora non sarei qui ma in Brianza nel tuo colle,
nel tuo giardino, a' tuoi piedi per dirti che ti amo tanto!.... Ma
ohime pur troppo quell'ardito aforisma chiude nel suo concetto un'idea
inconseguibile, ed altro non posso che mandarti un saluto da lungi.

«Da quindici giorni, mi trovo qui fra queste allegre collinette con un
cielo calmo e delizioso, un'aura soave come carezza di piuma; e sento
che il mio spirito abbattuto si rialza, che l'anima mia penetrata dallo
sconforto, riprende la via di una fede sublime.

«Tutto qui e placido, affettuoso, tutto ha l'impronta di un ingenuo
sorriso, tutto sembra armonico, ed il sibilo dell'aria che striscia
fra i fogliami dei vigneti, racchiude in se le modulazioni di un
canto pastorale che mi commuove le piu recondite fibre del cuore. In
questi pochi giorni ho tanto bene dimenticato il mondo, che mi ricordo
solamente di quelli che amo.

«Io non so dirti, mia Laura, quale soave mestizia trasfonda in me
questo patetico soggiorno, ma egli e certo che qui mi trovo cambiato,
e solo fra il riposo di una si placida esistenza posso concepire una
felicita possibile all'uomo che sa contentarsi delle scarse gioie che
presenta la vita.

«Oh quante belle speranze mi si ridestano in seno fra le mollezze di
questa dolce solitudine, quanti bei sogni!.... Ma non senza dolore mi
accorgo che anch'essi sono baleni di luce artificiale che spariranno
colla mia partenza da questi luoghi.—Ho lavorato molto, ma piu di
tutto ho pensato a te mia bella Laura, alle gioie del nostro amore,
e stamane non seppi resistere al desiderio di mandarti un saluto
dall'alto di questi colli.

«Addio dunque, fanciulla mia, in queste parole si comprendono
un'infinita di dolcezze che io stesso non so dirti. Addio, possa
questo mio saluto trascorrendo il tratto di cielo che mi separa da te,
giungerti nell'istante del tuo risveglio, sicche il primo pensiero ed
il primo sospiro che ti partono dal cuore siano per il tuo

ERMANNO».

ERMANNO A LAURA.

18 Agosto

«Grazie, mille volte grazie, la tua cara lettera fece completa la
mia felicita; io non so dirti quante volte l'abbia letta e riletta,
ed ancora mentre ti scrivo, tengo spiegato innanzi a me quel piccolo
foglio di carta, che mi fece tanto bene.—Le rugiade della sera, il
sole del mattino non sono si benefichi al fiore come lo furono per
l'anima mia le tue dolci espressioni che mi rimasero impresse nella
mente a caratteri indelebili.—Dunque mia cara Laura, tu pensi sempre
al tuo povero Ermanno? tu mi ami sempre come prima, e lascia che
prostrato a te dinnanzi, angelo mio, io te ne renda grazie, lasciami
dire che le tue care parole operarono in me la piu santa delle
rigenerazioni.

«Oh! io non so descrivere la mia felicita, ma tu devi comprenderla; fra
i nostri cuori esiste una tal relazione, per cui si svela ogni mistero
dei nostri affetti, direi quasi che tutto cio che mi hai scritto, io
l'ho gia ascoltato altre volte dal tuo labbro. Dove.... quando? Non lo
so.—Forse i nostri pensieri sprigionandosi dall'angusta cerchia in
cui sono costretti, per librarsi ai voli dell'infinito, si incontrano
talora per via, si confondono scambiandosi il loro secreto. Le tue idee
sono allora le mie, ed unificati merce di questa corrente misteriosa,
ci parliamo spesso quel linguaggio che va diritto al cuore, agitandolo
dolcemente.

«Tutto cio e follia m'avveggo, le mie parole sanno di eccessivo
romanticismo, ma io non ho nessuna colpa, o mia Laura, se tutte le
volte che penso a te, m'inebbria un profumo tale di poesia, che mi trae
fuori della realta.—Io non ho nessuna colpa, se ovunque nel cielo, nel
lago, nei colli, nei fiori, ed in tutta natura veggo la mia Laura.

«Spesso m'assale una vaga inquietudine, una stanchezza morale che mi
opprime e sconforta; anche la natura nel suo grandioso assieme, inspira
talora la malinconia piu desolante.—Nel contemplare quest'immenso
tratto di colli, valli, e pianure che si spiegano agli occhi miei,
penso fra me stesso che questo soggiorno puo essere un cielo di
delizie per coloro ai quali arride la felicita; alla vista di tanta
maravigliosa creazione assorta nel riposo, vergine da ogni corruttela
del mondo, il cuore si dilata, e pregusta le gioie di una fortunata
calma.

«Io pure cerco d'inebbriarmi nell'abbracciare avidamente questo immenso
giardino che perdesi lontanamente in un roseo orizzonte, mi trasporto
col pensiero su pei ciglioni delle Alpi, ed allorche il giorno sta
sul cadere, allorche la natura, tutta s'imbruna dei morenti colori
del tramonto, e la brezza vespertina mi aleggia in viso, fissando
lo sguardo sul tranquillo specchio del lago solcato in lontananza
da una barca che si discerne appena per un punto nero ed una lunga
striscia sull'onda, mi figuro che quella navicella sia l'imagine
della speranza.—Costringo l'occhio a seguirla finche il punto nero
rimpicciolendosi sempre piu perdesi in una vaga sfumatura, e quando
tutto e scomparso, me ne resto immobile, fisso a quella volta.—Le
tenebre della notte, celano il punto delle mie illusioni, e sospirando
ritraggo lo sguardo.

«Tal e la vita mia buona Laura.—Una memoria, una speranza e
un punto.—Jeri nel silenzio della notte allorche tutto era
tranquillamente sepolto nelle tenebre, mi affacciai alla finestra;
il cielo era bruno e tempestato di stelle, la luna era nel suo primo
quarto, e gia tendeva a celarsi, dietro le Alpi. Ecco un'altra
immagine della fugacita della vita, pensai fra me, e fissando lo
sguardo su quell'arco lucente e sottile come lama di pugnale, stetti
contemplandolo finche lo vidi scomparire, e quando l'estrema punta fece
capolino dalla vetta del monte, la salutai sospirando!—Non vi rimase
che un'aureola di luce biancastra, che lentamente andava dileguandosi;
indi a poco, piu nulla, oscurita completa....

«La notte regnava tranquilla, il lugubre silenzio, era rotto solamente
dai monotoni strilli delle cicale; queste allegre colline verdi
e fiorite apparivano come un'ammasso di ombre cupe, ed il lago
riflettendo i pochi raggi luminosi sparsi nell'aria, sembrava simile
a vasta palude, ornata d'una corona di tenebre.—Oh quante volte
cercai nello straziante spettacolo della notte per trovarvi il secreto
dell'esistenza! La natura muore tutti i giorni, l'estremo saluto del
sole che si spegne, non precede di molto il sorriso del sole che
rinasce, ma l'uomo non gode di quest'alternativa regolare di luce e
tenebre; pur troppo nella vita, al dolore sussegue spesso lo sconforto,
allo sconforto la desolazione, senza che mai l'alba di una speranza,
apparisca anco da lontano!.... Ma io vaneggio, e tu mia Laura, puoi con
tutte le ragioni, tacciarmi di oscuro ed ipocondriaco. Tu sei appena
sull'aurora della vita, ed io crudele cerco di sconfortarti colla
pittura del tramonto.

«Perdonami sai fanciulla mia, perdona a questo povero pazzo che si
trascina per un mare di deliri. E tanto strano cio che succede in me da
rendermi incerto sulla realta del mio stato. Parmi di esser felice,
e di non esserlo, ne so spiegare come cio avvenga; ma gia la colpa e
tutta tua se questo cervello si esalta.

«Le ombre della sera che si avanzano, m'impediscono di piu oltre
estendermi; ho promesso meco stesso di dirti tuttocio che mi passerebbe
per la mente prima che sopraggiungesse la notte, ed ecco adempita la
mia promessa; ci vedo appena, e non mi rimane che il tempo di farti un
saluto.

«Addio, mia Laura, scrivimi presto, dimmi tante cose, ma sopratutto
ripetimi che mi ami. Il pianoforte e a pochi passi da me.... vado a
mandarti un saluto melodico suonando quel _Notturno_ che ti piace tanto
«_Al chiaro di luna_».

«Addio, adorata

ERMANNO».

LAURA AD ERMANNO.

29 Agosto.

«Mancando da alcuni giorni di tue novelle, io era assai inquieta,
tanto piu che non ebbi ancora risposta all'ultima lettera che ti
scrissi. Questo ritardo straordinario mi sorprese non poco, giacche se
e vero che tu ricevi con gioia le mie lettere, le tue io le attendo
ansiosamente, e non so darmi pace allorche vengono deluse le mie
aspettazioni.

«Jeri il signor Paolo mi scrisse da Milano, dicendomi che tu sei
ammalato. Ed e vero mio Ermanno? Pur troppo cosi dev'essere, perche
diversamente come potresti lasciar correre tanto tempo senza mandare
una lettera alla tua Laura che aspetta sempre.—Povero amico, povero
Ermanno!.... e dire che io fui tanto ingiusta da dubitare un'istante
che tu mi avessi dimenticata.—Oh! perdonami sai, non era la tua Laura
che pensava cosi, no, il mio cuore era troppo sicuro; fu una stranezza
crudele della mente.

«Pensai molto sulle cause che potevano trattenerti dallo scrivermi, ma
infine non ne trovai una plausibile sembrandomi che non vi possa essere
giustificazione alcuna per tale dimenticanza. Sapeva che hai molto
lavoro, cercai di persuadermi che le occupazioni ti togliessero il
tempo di scrivermi, ma che vuoi? Sono tanto egoista da non voler cedere
davanti a qualunque ostacolo.

«Vedi come si corre nel pensar male! Mentre io m'insospettiva, tu mio
povero Ermanno eri malato e sofferente.—Mio Dio quest'idea mi da
rimorso; l'hai detto tante volte che sono una bambina, e finisco col
persuadermene.

«Frattanto tu mio buon amico, sei oppresso dal male; il signor Paolo,
mi disse non esser cosa tanto seria, ed aggiunse che tu stavi meglio,
ma io non ci credo, potrebbe essere una pietosa bugia, e non prestero
fede al tuo miglioramento, finche tu stesso non ne darai prova
scrivendomi appena ti sara possibile.

«Jeri l'altro la signora Salviani venne a farci visita accompagnata
da un giovinotto milanese suo cugino; le prime parole di quella buona
signora, furono per te; ella ti aspetta sempre.—Domani andremo con
papa alla sua villa che dista pochi passi dalla nostra; mi fermero
fino a sera, e cio mi fa lieta perche almeno potro parlare di te con
qualcuno che ti conosce.—Quanto sarei felice, se al mio ritorno
trovassi una tua lettera! oso appena sperarla, e tu mio Ermanno fa di
non tardarmi troppo questa gioia.

«Povero amico, e ben crudele il nostro destino! Nel dolore della
lontananza eraci non lieve conforto lo scambio di lettere, ed ecco
che subito la fatalita ci perseguita, e ti fa cadere ammalato. E una
barbarie.—Intanto, finche tu non sia guarito, ti scrivero tutti i
giorni; sono certa che cio ti fara piacere, perche ogni mattina,
svegliandoti, tu troverai una mia lettera al tuo capezzale che ti
portera il primo saluto.

«Cosi potessi venir io a surrogare la tua povera mamma! Con quanto
amore ti assisterei vegliando le notti, e prestandoti tutte quelle
cure che io sola saprei immaginare. Stamane i' era in giardino con
quest'idea per la mente, e parevami di vederti nella tua camera piu
pallido dell'usato; io era al tuo fianco, ti parlava del nostro amore
e di tutte quelle cose che tu solo sai comprendere; tu mi guardavi
sorridendo, stendendomi spesso la mano come per ringraziarmi... Oh!
sono certa che tu a questo modo, guariresti presto, perche tanto farei,
tanto pregherei la Santa Vergine, che infine tu saresti salvo.—Ma
ohime, cio non e possibile, ed io debbo starmene lontana da te che amo
tanto, e che soffri forse per causa mia; questo pensiero mi eccita al
pianto; perche mio buon Ermanno, io sento che per quanto faccia, non
riusciro mai a renderti felice!

«Sopportiamo, o caro, l'amarezza del nostro destino; non puo essere
che il nostro amore debba recarci per unico frutto una lunga serie
di dolori.... Chissa, un presentimento secreto, mi dice che un
giorno forse, saremo felici.—Spera, mio buon Ermanno, spera con me
nell'avvenire; esso e incerto, ma non potra essere ingiusto.

«Il signor Paolo, mi scrisse che fra pochi giorni verrebbe a trovarci;
se tu fossi allora guarito, sono certa che non mancheresti di venire;
la sarebbe pure una grande fortuna!

«Jeri ho detto per te una grossa bugia, della quale spero non ne terra
calcolo il cielo. La mamma mi vide al collo la tua medaglietta: chi te
l'ha data, mi chiese—io era davanti allo specchio, e mi vidi venir
rossa per la confusione, perche fui colta troppo di sorpresa. Non mi
passava in mente neanche il nome di una qualche amica; infine mormorai:
Letizia, ma colla timidezza di chi e persuaso di non essere creduto.

«Il cuore mi batteva tanto forte da togliermi financo il respiro; e
perche poi? Se anche avessi detto alla mamma che quella medaglia era
una tua memoria, sono certa che non le avrei fatto dispiacere, ed in
confidenza, credo che ella sospetti alcunche del nostro amore.—Non me
ne tenne mai parola, ma io indovino tanto bene dal suo volto cio che le
passa nell'animo, che giurerei di non errare.

«Ti assicuro, mio Ermanno, che non mi preoccuperei per niente, se il
nostro secreto venisse scoperto; il tuo amore m'infonde tanto coraggio,
che mi sento orgogliosa di possederlo, e colla massima compiacenza
volgendo uno sguardo alla turba dei giovinotti eleganti, non ne trovo
uno che s'uguagli menomamente a te....

«Ma io parlo, parlo e forse troppo, perche tu avrai bisogno di
calma.... Oh la cattiva ciarliera che io sono! Per dirti tutte queste
fanciullaggini, scordava quasi il tuo male, e comincio a credere che se
fossi al tuo capezzale ti sarei poco giovevole. Compatiscimi mio caro,
e procura di guarir presto.—Ricordati che io contero i giorni, l'ore,
i minuti sempre anelando ad una tua parola apportatrice di buone nuove,
e che non avro piu pace finche non mi verra una tua lettera.

«Addio, a domani.

LAURA».

PAOLO AD ERMANNO.

10 Settembre.

«Da due giorni mi trovo qui alla villa Ramati, ove appena giunto mi
colmo di gioia la notizia che mi diede Laura della tua guarigione. Ti
assicuro che ero assai inquieto per la mancanza di tue lettere, e se
Laura non avesse saputo qualche cosa del tuo stato, non avrei indugiato
a venirti a trovare. Fortunatamente cio non e necessario, e ne sia lode
al cielo; ora sapendomi qui non ti costera gran fatica l'indovinare lo
scopo di questa mia lettera, della quale prima di tutto, dichiaro che
intendo essere assolto.

«Se ti scrivo, non e tutto per mio volere, giacche in questi giorni
passai sotto gli ordini di madamigella Laura che mi comanda di
rivolgerti la parola, mettendomi a forza la penna fra le dita.

«Laura adunque mi ordina di dirti, che noi siamo felicissimi per la
tua guarigione, e ne rendiamo grazie al Signore; ma siccome tu hai
la smania di occuparti di soverchio e facilitare cosi una ripresa al
male, noi ti preghiamo, e se fa duopo ti comandiamo di dar passo per
ora agli impegni, e goderti la convalescenza. Per cio, al solo scopo
di prevenire i funesti effetti di una ricaduta, ti dichiariamo che sei
atteso qui senza fallo entro domani, od al piu tardi per il giorno dopo.

«Quest'ordine e scritto sotto gli occhi di Laura che in questo punto
mi dice averti gia ella tenuto parola in proposito, percio credo che
non ti farai di troppo desiderare, e.... volerai ad appagare le nostre
brame.—E inutile che io ti aggiunga preghiere dopo quanto ti avra
scritto questo angioletto che mi sta alle spalle sorridendo ad ogni
parola che mi sfugge dalla penna.—Ho meco la copia di quel certo
ritratto, e ti giuro che se non vieni tu stesso a prenderla, perderai
sovr'essa ogni diritto.

«A me parrebbe di averti detto tutto, ma il consigliere che mi sta
ai fianchi, non la pensa cosi, e mi ordina di scrivere sotto il suo
dettato.

«Ecco: la mamma ed il papa Ramati ti pregano per mezzo mio di
ricordarti della tua promessa. La signora Salviani ti desidera, io ti
aspetto, ma Laura ti vuole. Ella ha sognato la notte scorsa che tu le
dicesti di venir domani, eppercio ti previene che all'ora dell'arrivo
della vettura ella sara sul terrazzo a spiare sulla strada, e che se tu
non verrai sfoghera il suo rancore collo scrivente, il quale percio ti
supplica di salvarlo da tanto periglio.....

«Qui tace la delicata vocina della mia direttrice, e qui faccio punto
anch'io perche dopo tanto, non mi resta piu nulla a dirti.—Addio.

PAOLO».




XVI


Ermanno si arrese alle preghiere di Laura e dell'amico; sua madre
stessa lo consiglio a divagarsi alquanto per rompere le fatiche di una
soverchia occupazione.—La buona donna tremava per i giorni del figlio
minacciato dal ritorno del morbo che lo aveva assalito alcuni anni
prima.

Il lungo studio e l'eccessiva applicazione avevano piu contribuito a
conservare che a distruggere le traccie della malattia, e diffatti fin
dalla sua prima guarigione, Ermanno non aveva piu ritrovata quella
salute che e una specialita della gioventu; un qualche rimasuglio del
male vi era sempre; e cio spiega il perche del suo costante pallore e
dell'irritabilita di carattere tanto facile allo scoraggiamento.

Ricevuta appena la lettera di Paolo Ermanno parti, e giunse nella
stessa sera alla villa Ramati.—Passo cola diciassette giorni, i quali
furono certo i piu belli che mai egli avesse trascorsi; e la lettera
che ei ne scrisse a Laura al ritorno, riflette ancora un raggio di
quella felicita che forse si gusta una sola volta in vita.—Noi la
trascriviamo tutta intera, perche essa rivela il punto piu elevato di
quell'affetto nobile e grande.

«Laura mia

30 Settembre

Ho giurato varie volte meco stesso di non piu prestar fede alle
promesse del bene, e mal mio grado debbo ora fare ampia ritrattazione
della mia incredulita.—Nell'incertezza delle mie idee, nella
desolazione di tutto me stesso, io era giunto a tanto da dubitare se la
luce del sole fosse luce vera; e tu mia Laura colla tua bonta, col tuo
candore diradasti le nebbie del piu sconfortante pessimismo.

«E vero si che la missione degli angioli sulla terra e la redenzione
dei miseri mortali, perche tu fanciulla mia, angiolo di dolcezza hai
salvo il mio spirito dal brutale abbattimento che lo minacciava. E vero
che il bene e cosa di questo mondo, perche esso si concretizza in te;
nella tua graziosa persona si chiude quella misteriosa potenza che io
voleva negare.—Il bello, il buono, il sublime esistono perche tu vivi
mia Laura, ed il mondo che ricetta nel suo seno una schiera d'anime
elette come la tua, non puo essere ovunque un ammasso di sventure.—

«Oh! giovinetta, tu che operasti il santo miracolo della rigenerazione
di un'anima inferma, esulta meco della vittoria, e ringrazia quel Dio
che ti mando dal cielo, che la tua missione ebbe l'esito piu felice.

«Laura, mia Laura, ed e vero che io possa scriverla questa parola?
Sono felice!.... Non m'illudo io forse nel concepire una simile idea,
non sogno?.... Dimmelo tu, perche cio che succede in me e tanto nuovo
da rendermi incerto sulla realta di quello che provo.—Felicita.....
quella stella lontana che brillava come un punto quasi impercettibile,
l'avro io raggiunta? Come ho attraversato quell'immenso spazio di
aria, e di tenebre che me la tenevano lungi?.... Non lo so; ma e certo,
che cercando attorno a me non trovo piu nulla d'invidiabile, piu nulla
da desiderare.....

«Laura, tu farai la piu santa delle cose scrivendomi subito, che tutto
cio che provo, tutto il fuoco del cuore, l'esaltamento che m'invade,
e realta. Ho bisogno di una tua lettera nella quale tu mi dica che il
passato non e un sogno, che ti ho veduta per diciassette giorni.....
Oh i bei giorni! io voglio ripensarli, voglio riandare colla mente
ad ogni ora ad ogni istante di essi, perche la mia felicita si fonda
intieramente su quelle dolci memorie.—Mi ricordo che al mio arrivo,
tu eri ad aspettarmi la sulla porta del tuo giardino; appena mi
riconoscesti da lontano, agitasti il fazzoletto, tu mi attendevi ed io
sarei volato per raggiungerti tosto; ma questo meschino cuore, si agito
siffattamente, che dovetti fermarmi per l'affanno.—Era verso sera, lo
ricordi?.... io saliva l'erto pendio che guida alla tua villa..... il
sole salutava co' suoi ultimi raggi le cime di quei graziosi colli. Tu
stavi appoggiata ad un grosso albero e sorridevi malinconicamente.

«Chi mi sa dire la gioia, la volutta di quel momento? Gia pochi passi
ne separavano, ed io correva leggiero come se avessi avuto l'ali. Un
passo ancora, due, tre, e ti accolsi fra le mie braccia.—Ricordati
Laura di quell'istante e di quelle lagrime che ci toglievano la parola;
ricordati di quel bacio strappato ai nostri labbri da una forza
superiore ad ogni reticenza.—Quel bacio esalato dall'alto del colle al
cospetto del morente sole fra un'aria balsamica, ed un cielo orientale,
non si perdette no nei vortici dello spazio, perche io lo sento ancora
qui sulle mie labbra, e si ripete tuttavia nel cuore.

«Adorata creatura, leggiadra come visione celeste, superiore ad ogni
concetto che mente umana possa formarsi della bellezza, lascia che qui
dalla mia solitudine, col piu santo entusiasmo ti dica che fra le tue
braccia ritrovai l'obblio a tutti i mali dal passato, il conforto per
quelli dell'avvenire.

«Non e vero no che l'uomo sia tutto di materia, non e vero che le
sue gioie come i suoi dolori abbiano un limite ristretto a questo
meschino pianeta che e la terra; ci sono dei momenti in cui lo spirito
umano esce dagli stretti confini del noto, ed erra nell'immensita
dell'ignoto, ne sente il mistero senza comprenderlo; ma in
quell'istante qualche cosa di piu che non una macchina di carne, agisce
e pensa.—Quel fremito misterioso non e piu un'emozione meccanica, ma
la luce di una scintilla divina.....

«La memoria di quel giorno mi seguira lo sento, fino all'estremo di mia
vita, ed e percio che non cessero mai di benedirti ed amarti.—Te lo
giuro col cuore commosso, o Laura, io spero nell'amor tuo, credo alla
tua fede perche in quel momento di abbandono soave, mi apparisti qual
sei, un'angelo del paradiso.

«Non ripetero ne le gioie della mia dimora costi, ne il dolore della
nostra separazione; c'e da venir pazzo ripensando a tutto cio; una
sola cosa ti dico che ti fara gran piacere, ed e che sebben lontana,
mi sembra d'averti qui presso di me nei momenti appunto che abbisogno
della tua immagine. Io posseggo un secreto, merce cui posso riprodurre
l'espressione tenera del tuo sguardo.

«Il tramonto co' suoi raggi d'oro, e pur sublime! Tutta natura si
pinge di quei colori morbidi vellutati che i pittori chiamano tinte
calde; e tiepide invero esse sembrano, tiepide e voluttuose come il
bacio di una donna amata. Al di la dei colli il cielo s'incolora degli
estremi raggi solari che riflette come specchio, e la natura si chiude
in un sorriso mesto, malinconico, ineffabile, che ha solo riscontro
nel sorriso di una vergine adorata.—Si mia Laura, io osservai che
quell'insieme armonioso e delicato del tramonto, riassume uno de' tuoi
sguardi, eppercio non lasciero passar sera senza contemplare quel
cielo che ti rassomiglia, e cercare nel suo sorriso il secreto del tuo
sguardo.

«Dopo alcuni giorni di beatitudine mi fu forza lasciarti, ma portai
meco un tesoro di ricordi, una ciocca de' tuoi capelli, ed il tuo
ritratto.—Il genio del nostro Paolo ha trasfusa su quella tela tutta
l'anima tua, ti colse in tutto il fascino della tua bellezza, e piu
guardo quel dipinto, piu parmi di vederti viva a me dinnanzi.

«La pittura e uno dei piu gran segreti del genio; il poeta piu elegante
ed immaginoso, potrebbe pur cercare nella sua fantasia e stillare
l'anima ne' suoi versi, ne percio riuscira mai ad animare di tanta
realta un ritratto.

«La musica colla vaga elasticita de' suoi concetti, e lontanissima
da un'idea definita; ma il pittore fonda l'arte sua sulle basi
incrollabili del vero, ed opera il gran prodigio di riprodurre in tutte
le parti piu dettagliate la natura, carpirne il segreto e dare agli
oggetti quella vitalita che sara sempre un mistero per la parola.

«Non faro elogi al modello, sarebbe vano quanto voler dire la bellezza
d'un fiore.... lo si guarda sorridendo in silenzio, lasciando che il
cuore lo esalti con palpiti d'ammirazione.

«Cio che piu di tutto mi desta sorpresa si e che nel tuo sguardo,
o Laura, trovo un'espressione di serieta che rivela un sensibile
mutamento di carattere e di pensiero; parmi che quegl'occhi non siano
piu quali li mirai per la prima volta in Brescia. Non sparger lagrime
sul dileguarsi delle tuo giovanili fantasticherie, non sospirare dietro
l'abbandono di certe gioie troppo puerili, giacche la tua intelligenza
che si sviluppa, t'insegnera altre gioie a cui il cuore non sara piu
estraneo.

«Io saluto con tutta l'anima la malinconia del tuo sguardo.—Via
quell'eterno sorriso ingenuo, che rivela una completa ignoranza della
vita: la mestizia dello sguardo e un sorriso del cuore, e gli angeli
sono rappresentati dai grandi artisti in atteggiamento malinconico.

«Benedetta le mille volte l'aura dei tristi pensieri che cancella dalle
vergini fronti l'ingenuita di fanciulla per lasciarvi l'espressione
della donna. Io guardo i tuoi occhi cosi ben disegnati, la mossa
graziosa della cara testolina, le linee purissime della tua fronte,
e trovo ovunque un senso di poesia che non so esprimere, ma di cui
assaporo tutta la volutta.

«Ieri verso sera volli regalarmi una passeggiata in barca; l'aria era
fresca, il cielo sereno; tutto invitava a quella gita.—Quando fui
nel bel mezzo del lago, mi colpi uno spettacolo veramente patetico.
Sorgeva la luna, ma il cielo era ancor tinto di un roseo incerto per i
riflessi crepuscolari.—Vedendo la faccia pallida dell'astro notturno,
mi sovvenni che nella sera precedente l'avevamo contemplata insieme dal
tuo terrazzo; lo rammenti? Concentrato in quella memoria, mi parve di
essere trasportato nel tuo giardino, a te d'accanto....

«Queste sono illusioni, e vero; ma la vita non e forse per se stessa
una lunga fila d'illusioni? Chi lo sa; chi potrebbe giurare che sia
reale tutto cio che si vede e sente?

«Quando rinvenni dalla mia contemplazione, mi accorsi che l'aria
era troppo umida, e mi affrettai verso casa, non prima pero di aver
affidato un saluto per te, alla brezza che mi sfiorava il viso.—Erano
le otto.... Che facevi tu a quell'ora? Termino questa lettera,
altrimenti chissa dove mi fermerei.—Ho molto lavoro da compiere, e
saro costretto a vegliare per alcune notti.

«Addio mia bella, mia buona Laura. Scrivimi, scrivimi presto e
sopratutto non dimenticarti mai del tuo povero amico.—Nelle delizie
del tuo soggiorno fra il bacio delle molli aurette, ed il sorriso di un
cielo sempre sereno, ricordati sempre di me.

«Nelle tue gioie, nei tuoi divertimenti, abbi ognora un pensiero per il
tuo

ERMANNO».

LAURA AD ERMANNO. 7 Ottobre.

«Hai tu pensato mai, mio buon amico ai primi giorni del nostro amore?
non ti ricorrono talvolta alla mente i nostri primi colloquii?—Ieri
mentre stava leggendo la tua lettera, si ridestarono d'un tratto
nell'animo mio le memorie del passato, e provai una vera gioia
richiamandomi tutti i particolari del nostro primo incontro a Brescia
in casa della cugina Letizia.—Quante dolci rimembranze, quante care
memorie! Cercai tosto la tua prima lettera, la lessi attentamente, e
da quell'esame del passato mi accorsi di quanto il nostro amore siasi
ingrandito.—Provati, mio Ermanno, provati a risollevare nel tuo seno
quelle rimembranze, e vedrai se io fallo.

«Appena pochi mesi trascorsero, d'allora in poi, eppure parmi che
in quel frattempo siano accaduti dei grandi avvenimenti; non so
persuadermi di conoscerti si da poco, e sembrami che la memoria di te,
si leghi alla mia infanzia; parmi che il corso d'anni ed anni, abbia
assodati quei legami che ci uniscono.

«Non so dirti quanto bene mi abbia arrecato la tua lettera; giacche
dessa e la prima in cui tu lasci libero corso al tuo cuore, senza
offuscarne i concetti colle nubi della tua barbara logica; e la
prima volta che tu mi parli con tanta fede, o diro meglio con tanto
entusiasmo.

«Come sono belle le tue lettere! Non lascierei mai di leggerle; sono
tanto soavi, dolci armoniose le tue parole che mi sembra quasi di
udire la tua musica.—Oh! come invidio la tua sorte o Ermanno, tu puoi
esprimere tutto cio che ti passa nell'animo colla massima facilita; non
v'ha idea che tu non colga a perfezione, e quando tu mi parli dei colli
del lago, del cielo, parmi di respirare in grembo a quella natura cosi
ben descritta, quando mi parli delle tue emozioni, sembrami di vederti
a me dinnanzi con quella cara mestizia impressa nello sguardo.

«Da alcuni giorni sono qui sola; Paolo e partito, ne valse preghiera a
trattenerlo; papa e mamma fecero il possibile per indurlo a fermarsi
ancora, ma tutto vano; egli fu inesorabile nella sua decisione, come tu
lo fosti nella tua.

«Ora la campagna mi e divenuta insopportabile, parmi di essere
isolata in un deserto, ed attendo ansiosamente che la mamma si
decida di ritornare a Milano. Non oso fartene domanda, perche ti so
occupatissimo, ma parmi che sarei felicissima, ricevendo piu spesso
tue lettere.

«Stamattina, per esempio quando vidi il nostro domestico con un fascio
di giornali e carte del papa, avrei giurato che vi era una tua lettera;
ma nossignore, fui disingannata, eravi una lettera, ma della cugina
Letizia. Stetti col broncio per piu di un'ora, e non mi venne neanche
in mente di vedere cio che mi scrivesse la cugina: ma poi tutto passo;
prima ho riflettuto che tu hai molto da fare; poi perche toccava a me
il rispondere alla tua ultima.—In vista di tali circostanze ti ho
perdonato.

«Tu dunque mio Ermanno, sei felice, ed e vero.... non fu una pietosa
invenzione la tua? Sia ringraziato il cielo! tu credi finalmente
all'amor mio, e questo e tutto cio che desiderava, perche mio caro, il
dubbio di non riuscire ad inspirar confidenza, diviene penoso per un
cuore che ama.... Ma io sono una gran ciarlona; creo castelli, fabbrico
progetti a mio piacimento, ed infine poi nulla ci rimane, e dobbiamo
tenere a gran ventura se ci vediamo parecchie volte durante un'anno....
noi che ci amiamo tanto!

«Se io fossi agile come la rondinella che svolazza d'intorno al mio
balcone, spiegherei tosto l'ali alla tua volta, ed invece di una
lettera, ti sorprenderei con una visita mentre stai seduto al piano
creando qualche cosa colle tue magiche dita.

«Ti ricordi di quella sera che ci recammo alla villa della signora
Salviani?.... Noi precedevamo gli altri tenendoci al braccio; tu
mi dicevi tante cose belle, tante parole dolci, ed io ti ascoltava
religiosamente, perche quando tu parli mio Ermanno, preponderi su
tutti i miei sensi, e non so far altro che ascoltarti, ascoltarti
sorridendo.—In quella sera fosti pregato di suonare, ed io mi sedetti
subito al tuo fianco, mormorandoti parole di tenerezza fra gli accordi
della tua musica....

«Madama Salviani va pazza per quella Fantasia sull'ULTIMO
PENSIERO DI WEBER, ma a me resto piu impressa la CAMPANA DEI
MORENTI. Oh! la bella musica, e con quale straziante effetto tu la
eseguisti! Io aveva voglia di piangere tanta era la commozione che mi
destava quel canto lúgubre e morente; e se fossimo stati soli, ti sarei
caduta nelle braccia per dirti che quella musica divina, mi strappava
lagrime d'amore.

«Tu lasciasti un mondo di ricordi in questa nostra piccola
villa.—Entro spesso nella camera che era a te destinata, e ne
esco talora colle lagrime agli occhi, perche parmi che cola tutti
gli oggetti piangano la tua assenza.—Trovai un volumetto che tu
dimenticasti, sono le poesie di Leopardi. Tengo nascosto quel prezioso
ricordo donatomi dal caso e lo leggo spesso perche so che e il tuo
poeta prediletto.—Vi sono dei segni, ed uno specialmente sui versi:

  «O speranze, speranze; ameni inganni
  Della mia prima eta! Sempre parlando
  Ritorno a voi; che per andar di tempo
  Per variar d'affetti e di pensieri,
  Obliarvi non so!........»

E di quelle speranze che formano il mistero della vita mi pasco io
pure.—Spera amico mio, e questa una tale felicita che compensa tutti i
dolori.

«Tu che ora vedi il primo barlume della speranza, saluta con gioia la
sua luce apportatrice di tante dolcezze....

«Mi dici che in pochi mesi, cambiai d'aspetto, che il mio sguardo e piu
serio; ma non sei tu il primo a fare questo rimarco. La mamma gia me
lo disse, e cento altri mi vanno ripetendo che io non sono piu quella
di altre volte.—Tutto cio lo devo a te mio Ermanno che facesti guerra
alle puerilita che m'ingombravano il cuore, e sono a te debitrice di
questo salutare sviluppo delle mie idee che s'impronta sul mio volto.

«Se tu non eri, io sarei ancora una bambina vanerella e senza pensieri;
tu m'insegnasti a pensare ad amare; colle tue parole, le tue lettere, e
la tua musica, mi empiesti l'anima di novelli affetti, e vado a te sola
debitrice della prima educazione del mio cuore.

«La cugina Letizia, verra fra qualche giorno collo zio a trovarci, ma a
quanto essa mi dice nella sua lettera, non si fermera molto perche si
accingono a fare un viaggio in Toscana. Per vero, andrei anch'io molto
volentieri con essi, ma siccome mi preme assai piu di ricevere le tue
lettere, ed aver sempre novelle di te, non mi lasciero certo indurre.

«Il piu bel viaggio per me sarebbe quello di venirti a trovare; ma cio
e tanto improbabile, che ti autorizzo di mettere questa mia idea nel
numero delle tante follie che ti avro gia scritto.

«E tu, mio buon amico, lavori sempre? Bada pero di non affaticarti
troppo, sei debole e mal reggeresti ad una soverchia occupazione.
Pensa mio Ermanno, che se tu ricadessi ammalato, io vivrei in angoscia
mortale; pensa che la tua Laura ti comanda di conservarti per lei,
pensa che da quell'egoista che sono non soffro rivali, e non voglio che
l'arte usurpi quelle ore che debbono essere riserbate al nostro amore.—

«Ti proibisco d'ora innanzi di raccomandarti alla mia memoria.—E
questa una contraddizione a tutta quella fiducia che dicesti di avere
riposta nell'amor mio.—Insegnamelo tu cattivo diffidente un mezzo per
dimenticarti un'istante appena, giacche io ti ho sempre nella memoria.

«Tu mi hai circondata della tua atmosfera, tu sei dappertutto, nel
cielo, nei fiori, nell'aria ch'io respiro; tu sei entrato nelle mie piu
piccole cose, e diventasti il padrone di tutte le mie azioni. Il tuo
linguaggio e si dolce, il tuo modo di parlare e pensare si distacca
tanto dal comune che rappresenti per me un'individualita isolata e
grande fra la turba.—Tu infine colle tue parole, colle tue lettere,
colla tua musica hai ammaliato questo povero cuore che non potra mai
altro che amarti ed ammirarti.

LAURA».




XVII


Ermanno rispose subito alla bella lettera di Laura, ne qui e caso
di trascrivere quel che ne disse, giacche quella lettera, altro non
conteneva che le solite assicurazioni d'amore, le solite frasi di
tenerezza. Solamente egli ringraziava la giovinetta per la prova
d'affetto che gli dava non partecipando al viaggio della cugina, onde
non interrompere la dolce corrispondenza, e le raccomandava di non
lasciarlo a lungo, senza sue novelle.—Ma sia dimenticanza, o che
altro, Laura non rispose a quella lettera.

Passarono cosi piu giorni senza che Ermanno potesse darsi ragione
di quel silenzio tanto insolito; scrisse un'altra volta, ma collo
steso frutto, ed e facile immaginare quanta agitazione ed incertezza
tormentassero l'animo suo.

Finalmente, dopo venti giorni, ricevette il seguente biglietto:

 Caro Ermanno,

«Due righe in fretta per dirti, che questa sera parto colla cugina
Letizia alla volta di Firenze.—La mamma vuole ad ogni costo che io mi
divaghi alquanto, e debbo compiacerla.

«Ti scrivero da Bologna ove ci fermeremo qualche giorno.—Per ora
addio, amami sempre come ti ama la tua

LAURA».

Questa lettera d'un laconismo straniante, parla molto per se stessa
sulla fermezza di proposito della giovinetta, la quale abbenche memore
della promessa fatta ad Ermanno, non seppe resistere al desiderio di
fare quel viaggio. Il pretesto che la madre ve l'avesse quasi forzata
era troppo meschino, e tradiva il di lei imbarazzo nel trovare una
giustificazione ammissibile alla sua inconseguenza.

Il dolore di Ermanno nello scorrere quella lettera, fu grande, giacche
egli era ben lungi dall'attendersi un simil colpo. Troppo persuaso
dell'amore di Laura, e sorpreso del di lei silenzio, aveva cercato in
cuor suo una scusa qualunque per distruggere i cattivi presentimenti
che gli sorgevano nell'anima; egli supponeva pietosamente che un
qualche avvenimento, una malattia forse, facesse ostacolo a' suoi
desiderii; ma quando dopo un silenzio di tanti giorni gli giunse quella
lettera, dovette pur troppo lasciare libero passaggio ai funesti
pensieri che lo incalzavano.

Qui ci tocca il doloroso compito di ricaricare sull'anima dello
sfortunato giovane il peso delle amarezze.—Ci duole doverlo dire, ma
da questo punto noi dobbiamo seguire Ermanno nella via del disinganno
piu crudele—Egli non aveva puranco perduta ogni speranza, Laura
prometteva di scrivergli da Bologna, e forse si sarebbe giustificata;
ma attese invano.

Passarono piu giorni, e niuna novella. L'innamorata giovinetta aveva
forse perduta ogni memoria durante il viaggio.—

Non ci basta l'animo di narrare la tristezza di quei lunghi giorni di
aspettativa angosciosa. Il novembre toccava quasi al termine, ed in
tutto quel tempo Laura non aveva trovato modo di mandare un saluto al
suo sventurato amico.

La stagione non era piu propizia per rimanere in campagna, d'altronde
Ermanno aveva gia terminata la sua messa, giacche nel dolore che
l'opprimeva era per lui unico conforto quello dello studio.—Ritorno
colla madre a Brescia, ove appena giunto s'ebbe incontro con Alfredo
dal quale seppe che Laura si trovava in Milano gia da dieci giorni.

Un simile procedere, eccedeva ogni limite. Ermanno aveva con tutti
gli sforzi trascinate le sue speranze di giorno in giorno, ma ormai
non eravi piu dubbio; Laura non ricordavasi piu di lui.—Per quanto
tentasse di calmarsi pensando che egli stesso aveva preveduto questo
miserabile scioglimento del silenzio, pure non sapeva darsi pace per la
rapidita con cui erano stati dimenticati gli eventi del passato.—

Per poco cuore che si abbia una donna, in simili casi tenta sempre di
giustificarsi; e la coscienza istessa che impone quest'ammenda alla
fede vacillante; ma non curarsi assolutamente del passato, dimenticare
in un punto amore e promesse, e un'atto barbaro, una violenza alle fini
cortesie che inspira nell'animo la memoria di una persona che si e
tanto amata.

Finalmente Ermanno mal reggendo all'incertezza, e desideroso di avere
una spiegazione che lo togliesse da si penosa esistenza, scrisse
all'amico Paolo la lettera che segue:

Amico mio,

10 Dicembre.

«Le mie previsioni si sono troppo presto avverate. Da due mesi sono
privo di novelle di Laura. Io non so se questo inqualificabile
silenzio, debba ascriverlo a mia colpa; ad ogni modo siccome io non mi
dimentico tanto presto del passato, ed ho una spina qui nel cuore che
mi opprime, ti prego di dirmi cio che sai intorno a quella giovinetta.

«Credo che tu sarai ancor di casa presso i Ramati, eppercio ti
raccomando di non far sapere ad alcuno di questa mia lettera.....
nemmeno a lei; che se alle volte le pesasse alla coscienza la memoria
di me, desidero di esser presto dimenticato, accio non mi tocchi il
rimorso di amareggiarla neppure per un istante.

Tutto tuo

ERMANNO.»

A quanto sembra, malgrado il divieto dell'amico, Paolo mostro a Laura
quella lettera.

Sia rimorso, sia pieta, giacche non oseremmo dirlo amore, Laura fece
il sublime sforzo di scrivere ad Ermanno; ma ohime quale diversita
da quella lettera alle precedenti! allora l'amore, la poesia ed il
sentimento spiravano naturali ad ogni frase. In tutte quelle pagine
scritte senza concetto determinato, si scorgeva il caro disordine che
regna ovunque negli epistolari amorosi; quell'avvicendarsi di frasi
inconcludenti era fondato sopra una solida base: la fede.—

Ora piu nulla di tutto cio, l'ultima lettera di Laura era di una
regolarita quasi commerciale, vi si vedeva lo sforzo ad ogni parola,
l'inerzia in ogni idea, e pareva che lo scopo predominante fosse la
grammatica.—Noi presentiamo questa lettera al lettore, pregandolo di
riflettervi sopra se sembra possibile che dopo due mesi appena si possa
giungere a tanta indifferenza.

 Ermanno,

 15 Dicembre

«Giacche tu ti ostini a tacere, rompo per la prima il ghiaccio per
darti nuove di me e della mia famiglia. Io sto bene, altrettanto mamma
e papa, e spero che tu pure ti troverai in si favorevole condizione.
Debbo chiederti tante scuse per non averti scritto come ti promisi,
durante il viaggio; ma che vuoi? Firenze coi suoi monumenti toglie ogni
modo d'occuparsi; oltre a cio aggiungi l'essere noi continuamente in
giro, giacche abbiamo peregrinato per tutta la Toscana; vi sono tante
cose da vedere in quel bel paese che ci rimaneva ben po' di tempo per
noi.

«Fummo fortunati abbastanza nel nostro viaggio, perche il cielo fu
costantemente sereno; ci fermammo quindici giorni a Firenze, e ti
assicuro che non avrei mai piu lasciata quella bella citta.

«La passeggiata di Lung'Arno e deliziosa, o vi facemmo varie gite in
barca al chiaro di luna. Abbiamo visitato Pisa, Pistoja e Livorno; gran
bella citta quest'ultima, e fu vero peccato che lo zio siasi opposto al
progettato viaggio di mare per Genova.

«Ebbi un brutto momento a Livorno, immagina, manco poco che non
rimanessi preda del mare. Eravamo in barca scorrendo tranquillamente
quelle onde solcate da tante navicelle; io me ne stava seduta a poppa e
per aver tentato d'alzarmi mentre la barca oscillava, caddi nell'acqua.
Fui presa e portata sulla riva, e quando ricuperai i sensi mi trovai
fra le braccia della cugina che si struggeva in lagrime.

«Per buona sorte fu maggiore la paura del danno, pero un tale
avvenimento poteva aver serie conseguenze.

«Del resto mi sono molto divertita; non dimentichero mai piu le belle
sere passate a Firenze, quel cielo sereno, quell'auretta molle, mi
lasciarono una cara rimembranza.

«Al mio ritorno, papa e mamma avevano gia lasciato la campagna,
eppercio mi diressi a Milano.—Voleva scriverti subito le mie
impressioni di viaggio, ma ebbi tanto da fare, tante visite da
restituire che me ne manco il tempo.

«Scrivimi tu, e lungamente, cosi passero qualche ora lieta colla tua
lettera.—

Addio abbiti i saluti della tua

LAURA».

Era troppo! Una tal lettera indigno giustamente Ermanno, che senza
frapporre indugio, e colla rabbia in seno, subito rispose a quella
lettera umiliante in questi termini:

«No madamigella, non doveva rompere il ghiaccio di un silenzio che
nascondeva una voragine senza fine; chissa che la ruggine del tempo non
avesse consumato il mio rancore, ed al nostro primo incontro, avrei
potuto mostrarle un volto sereno, senza che il mio labbro tentasse un
rimprovero.—Ma vivaddio mi si tasta troppo presto una ferita ancora
aperta perche io non debba trarne lamento.—Creda pure madamigella,
ella mi scrisse troppo presto.

«Credeva forse la signorina che bastasse il dirmi che a Firenze la luna
era chiara, la brezza molle, il Lung'Arno delizioso, per giustificarsi
di non avermi scritto prima? Non sono tale io d'appagarmi di si poco,
e mal sopporto che dopo due mesi di crudele dimenticanza, mi si venga
a dire: Oh! signor Ermanno, ora che sono a casa, ora che mi annojo
e non so piu come passare il tempo, mi ricordo di lei.—Durante il
viaggio non potei scriverle perche aveva troppo da fare, ma adesso che
sono annojata, la prego di una sua lettera lunga, che leggero fra gli
sbadigli della solitudine per iscacciare il sonno.—

«Mia cara, il signor Ermanno che ha la disgrazia di prender tutto sul
serio, non puo reggere a tanta derisione; egli ha forse il difetto di
pretendere troppo, ma in confidenza un'amicizia che si dissolve per un
chiaro di luna, non e tale da lusingarlo gran fatto; e piuttosto che
aver si poco, egli rinunzia a tutto.

«Nella descrizione del suo viaggio, non trovo un cenno che mi riguardi;
cio mi lusinga assai..... ella si e divertita, e mi basta; valeva forse
la pena di ricordarsi di me? No davvero, si viaggia per divagarsi!

«Cio che piu di tutto mi consola, si e la sua fermezza di proposito,
giacche, se non erro, in una lettera dalla Brianza, ella mi diceva che
avrebbe rifiutato di fare il viaggio preferendo assai piu di ricevere
mie lettere.—Posso rallegrarmi che ella abbia cambiato d'avviso, cosi
non mi gravera il rimorso di averle fatto perdere una buona occasione
per..... divertirsi.

«Confessiamo pero che l'aver io creduto alle sue promesse fu
conseguenza d'un deplorabile eccesso di buona fede.....

«Piu ci penso, e piu mi avveggo che commisi una sciocchezza pretendendo
che ella mi scrivesse qualche volta; figuriamoci dove trovare il tempo?
Bisognava andare sull'Arno a goder la frescura in barca di notte per
contemplar la Luna e numerare le stelle del cielo, e farsi mollemente
cullare dalle onde.—E naturale, non e colpa sua se il tempo volava
tanto rapido da non permetterle di mandare un saluto a quel povero
diavolo che ebbe la disgrazia di sperarlo!....

«Seppi subito il di lei ritorno da Firenze. Venti volte la penna mi
venne fra le mani per scriverle, e sempre ne abbandonai l'idea.—Cosa
avrei potuto dirle?.... Ella taceva, segno questo che aveva tutt'altro
per la mente, ed io colla mia lettera avrei forse sturbate le dolci
reminescienze del viaggio.

«Glie lo confesso, aveva deciso di non piu scriverle..... mai piu. Non
ci voleva meno di una sua lettera per rimettermi la penna fra le dita,
ed ecco che violando cio che mi ero promesso, le scrivo ancora una
volta..... sara l'ultima? lo ignoro, cio non dipende da me; e certo che
io ho duopo di calma, che mia cura principale si deve essere quella
di evitare ogni commozione che potrebbe aver funeste conseguenze, e
non correr dietro al turbine di false lusinghe, sognar chimere per poi
destarmi nello scoraggiamento coi dolorosi avanzi di poche illusioni
svanite.—

«Posso essere ancora in tempo per non disperare, e sono certo che
la mia stessa Laura vedra che a ragione mi appiglio ad energica
risoluzione.

«Non so se questa lettera avra come le precedenti alcuna influenza
sull'animo suo; riusciro forse con inutili lagni ad annojarla; ma piu
di tutto la prego di risparmiarmi un sorriso di compassione caso mai
le venisse spontaneo sulle labbra.—Io lo so, in certe condizioni si
leggono ridendo quelle parole che altra volta ci strappavano lagrime,
ma io scrivo col cuore troppo straziato per meritarmi un motteggio.

«Povero sogno! Fu vera fortuna la sua brevita; il mattino non e
lontano; al sorger del sole svaniscono le dubbiezze della notte, e
si tronca la trama delle illusioni.—La realta, sotto l'apparenza
di tiranna rappresenta la giustizia; tutto cio che si agita nel suo
dominio esiste, e non puo essere; mentre in sogno, quanti errori di
buona fede si commettono!.... Non e vero Laura? Me lo dica lei che fu
la prima a svegliarsi, e tanto fortunata da aprir gli occhi in pieno
sole; ma io mi dibatto ancora tra veglia e sonno, ed aprendo gli
sguardi non vedro che tenebre!....

«Aspettero, pazienza! L'alba della rigenerazione viene per tutti, ed
io attendo la sua pallida luce per rimettermi sul cammino di questo
pellegrinaggio che si chiama vita, con un disinganno di piu, ed una
speranza di meno.

«L'avvenire e incerto, ma alla mia eta non si puo dubitare di lui;
malgrado tutto posso ancora sperare che un giorno il cielo rasserenato
mostrandomi la sua faccia stellata e ridente, mi dica: coraggio, dopo
la tempesta viene la calma; e tale il destino di tutti gli uomini.—Tu
vuotasti la tazza dei dolori..... Spera!

«Con questa parola chiudo la mia lettera. Per quanto scettico io possa
essere, non credo certamente che operando il bene s'incontri il male.
Ho molti doveri da compiere, e l'affetto di mia madre esige da me i
piu grandi sacrifizii; pero qualunque cosa possa accaderle, si ricordi
madamigella di avere in me un'amico sempre pronto a prestarle l'opera
sua, ogni qualvolta potesse abbisognarne.

«E possibile che queste siano le ultime nostre parole eppero non debbo
perdere occasione per dirle che in tutte le vicende della vita ella
sara sempre accompagnata dai voti sinceri che io faccio per la sua
felicita.....

«A lei sono certo riserbati alti destini, e le vie che noi prenderemo
nel mondo, saranno ben diverse; pure non dispero affatto d'incontrarla
un qualche giorno.—Dal canto suo faccia come meglio le detta il
cuore; se credera la memoria di me degna di qualche ricordo, sara per
me gran ventura.—Egli e certo pero o Laura che l'ultimo saluto che
sta per cadermi dalla penna, parte dal piu profondo dell'anima, e
che non scrivo senza trepidazione e dolore la parola..... addio!—»
...........................

Pochi giorni dopo, Ermanno ricevette da Milano un piego nel quale erano
accluse due lettere, una di Laura a Paolo, e l'altra di quest'ultimo
ad Ermanno.—Lesse la prima avidamente; e ad ogni parola dava segno di
agitazione; giunto al termine getto via il foglio con disdegno, senza
nemmeno curarsi della madre che assisteva alla scena.—

Stette alquanto pensoso, indi con atto di rassegnazione prese la
lettera di Paolo e si pose a leggerla.—Quando l'ebbe finita ripiego il
foglio, raccolse quella che aveva gettato via, sclamando con freddezza
straziante:

—Va bene!.... e poi piu nulla.

Studio al piano fino a tarda notte, come se non un pensiero lo
turbasse.—

Ecco le lettere.

LAURA A PAOLO.—

Preg. Sig. Paolo.

«Ricevo in questo punto dal suo amico signor Ermanno, una lettera tale
che mi desta piu sorpresa che risentimento; glie la trasmetto, perche
ella stessa, caro amico, possa convincersene.

«Educata per lunghi anni nella via della virtu mi colpiscono
d'indignazione quelle barbare espressioni; ma e mio dovere non
rispondervi e dimenticarle.—Non si creda il signor Ermanno che io
voglia contraccambiargli alcune pagine di sottile ironia, ne tanto
meno giustificarmi di un operato che non riconosco come mancanza. Io
tacero usando tutta la possibile rassegnazione per sopportare quelle
amarissime ingiurie, e dimenticarle col tempo.

«Io non so se piu prevalgano nell'amico suo la ragione o l'egoismo,
ma e un fatto che davanti a un simile contegno debbo credere che egli
venga tratto talvolta a deplorevoli eccessi da rancore misterioso
frutto forse di un abituale sconforto.

«Contro simili attacchi ho duopo premunirmi, giacche essi straziano
troppo l'anima mia; noi non fummo fatti per amarci; havvi troppa
discrepanza fra i nostri caratteri perche possiamo mai vivere in pace.
Feci tutto quanto era in me per prendere un sopravvento sulla sua
funesta mania che spesso lo trascina a sragionare..... non vi riuscii,
e con vero dolore mi ritiro desistendo da quella missione rigeneratrice
che mi era imposta, perche riconosco inutile ogni tentativo.

«Non rispondero alla lettera del signor Ermanno, perche se a cio mi
accingessi, dovrei lasciare la mia penna preda di un giustissimo
risentimento.—Rispetto il suo dolore, e prego il cielo che presto lo
guarisca, e gli conceda quella pace che io non oso consigliargli.

«Ella signor Paolo, sono certa comprendera le alte ragioni che pongono
sul mio labbro un simile linguaggio; ho gia molto mancato verso la mia
buona mamma nel celarle ogni cosa, ma a questo punto, lo riconosco, la
mia condotta diventa incompatibile coi miei doveri di figlia. Ho un
avvenire di cui dovro render conto un giorno, e la coscienza m'impone
un riparo alle deplorabili conseguenze a cui potrebbe trascinarmi una
leggierezza di gioventu.

«Favorisca signor Paolo di significare all'amico suo questa risoluzione
che mi detta il dovere, cerchi di confortarlo, se pur ne abbisogna, e
l'assicuri che per parte mia non gli nutro alcun risentimento.

«Mi permetta poi, caro signore, che alla sua prima venuta in casa
nostra, io le consegni tutte le lettere di Ermanno; sono preziose
memorie che non ho il coraggio di distruggere, ne posso ritener
meco senza derogare da quella linea di condotta che m'impone il mio
dovere.—Faccia cio che crede di quelle carte, giacche per conto mio
sono certa di fare il meglio rimettendole a lei.

«Perdono di tutto cuore ad Ermanno, dimentichero le sue amare
espressioni, ma richiedo da lui altrettanto oblio su quanto
avvenne.—Riguardo a lei signor Paolo, che fu finora affettuoso
testimonio delle mie azioni, non ho alcuna raccomandazione a fare. Io
la conosco perfettamente, e so che per ogni evento noi saremo sempre
buoni amici.

«Venga presto a trovarci, e mi creda di lei affezionatissima

  LAURA».

  PAOLO AD ERMANNO.

«Troverai colla mia una lettera di Laura.... Voglio dire di madamigella
Laura Ramati. Leggila prima d'ogni cosa, ed ascolta poi quanto vado a
dirti.

«Non e certamente questo il caso di ritornarti alla mente come altra
volta io biasimai la fiducia da te riposta in quella signorina, troppo
bionda per esser costante.—Il dolore che senza dubbio ti assale in
questo momento, m'impone un sacro dovere: quello di giustificarti, e
dar passo alla luce della verita.

«La verita anzi tutto, essa e il mio forte, e se mille di queste damine
mi tentassero coi loro seducenti sorrisi, non saprei tacerla.

«Le donne sono diplomatiche per istinto; la piu ingenua di esse vale
almeno due uomini; e questo un antico adagio che sara di un'eterna
attualita.

«Lessi attentamente la tua lettera di rimprovero a madamigella Laura,
e non vi trovai quelle amare ingiurie, quel barbaro linguaggio a cui
mi si vorrebbe far credere.—Io riconosco in quelle espressioni il
grido di dolore che parte dal profondo dell'anima; in ogni accento, in
ogni parola, e persino nella straziante ironia che scoppia ad ogni tua
frase, vi trovai una sola espressione, un solo concetto: l'amore.

«Una donna che ami davvero, non potrebbe leggere quelle
pagine senza piangere ed espiare la sua colpa con una pronta
riconciliazione.—Madamigella Laura, trovo l'insulto nella preghiera,
la rabbia nell'amore, e sai perche?..... perche quella ragazzina sorta
appena dall'infanzia, adorna di tutte le grazie, quell'angioletto dai
capelli dorati, ha le ali di farfalla; perche infine a madamigella
Laura e passata la febbre, e non ti ama piu.—Il risentimento sorge
dalle ceneri d'amore.—Non si tratta ne di virtu, ne di doveri, ma
sibbene d'infedelta e d'incostanza.

«La donna quando ama e simbolo dell'egoismo, tutto tace davanti alla
sua passione; ma quando la ragione e la logica entrano per una parte
nel suo cuore, l'amore ne esce dall'altra. Laura ha mentito, perche non
ebbe nemmeno il coraggio di confessarti la verita; sotto l'apparenza di
una falsa virtu ella nascose la sua leggierezza.

«Mio buon Ermanno, io spero che non ti darai alla desolazione perche
una donna ti ha tradito; scuoti per quanto puoi il tuo amor proprio,
la tua stima d'artista, e sollevati dall'avvilimento in cui ti trasse
un fatale errore.—Vuoi tu sapere perche madamigella Laura trovo la
tua condotta biasimevole? perche la prima volta le venne il rimorso di
alimentare un'affetto incompatibile co' suoi doveri?... Vuoi tu sapere
infine, perche durante tutto il viaggio in Toscana, ella non ti scrisse
mai? Ascolta.

«Prima di tutto, e bene il dirti che fra i suoi compagni di viaggio,
eravi quel certo cugino di madama Salviani. Tu lo conosci, e un giovane
distinto, figura discreta, spirito discreto, con un reddito di venti
mila lire annue; e questo fra parentesi passa la discrezione. Il signor
Filippo insomma si presenta sotto un'ottimo punto di vista agli sguardi
di una signorina da marito.

«Ignoro quel che puo essere avvenuto durante il viaggio, ma so per
altro che fin dal primo giorno del loro arrivo in Milano, quel signore
e diventato intimo di casa Ramati; vi entra di lungo e largo, accetta
spesso inviti a pranzo, accompagna madama e madamigella al corso, le
visita in palco; e di notte passeggia sotto al balcone di Laura.

«Ecco la chiave di tutto; ecco come quella debole creaturina ha trovato
il filo di tutte quelle virtu, e di tutti quei doveri di cui si mostra
tanto gelosa.

«Mi pesa orribilmente all'animo il farti questa rivelazione; ma e mio
stretto dovere d'amico di nulla tacerti, perche non voglio prolungare
la tua incertezza con un crudele silenzio.

«Io lo so, queste mie parole ti suoneranno amare, ma spero nella
reazione; dissi tutto d'un fiato per darti uno scrollo improvviso;
e un rimedio estremo consigliatomi dalla prudenza.—In certi casi,
le dubbiezze potrebbero esser fatali, ed io feci cio che mi dettava
il cuore; domani faro quanto mi consiglia la ragione con madamigella
Laura. Non soffriro mai che tu debba essere sotto il peso di una
recriminazione ingiusta, non soffriro che quella farfallina venga
arditamente sfoggiando una falsa virtu per celare i suoi difetti.

«Domani vado da lei, e forse per l'ultima volta, ma ti giuro che io
prendero ampia rivincita del tuo amor proprio offeso.

«Armati di tutto il tuo coraggio, mio buon amico per dare un'addio a
queste larve che trasvolano leggiere nello spazio; non addolorarti se
una ragazza si e mostrata qual e una bandiera disciolta al vento.—Il
tuo genio deve porti al disopra di tutte queste piccole miserie;
attorno a quella giovinetta, tu creasti un mondo d'illusioni, e
l'ideale che ti sei fatto di lei, non e cosa sua, ma parto della
tua fantasia d'artista.—Essa non e quale tu la vedi una creatura
sublime, ma sibbene una donnicciuola qualunque con tutti i difetti e le
leggierezze del suo sesso.

«La tua meta sia ben altra: la tua innamorata dev'essere l'arte;
confida in lei, volgi ad essa i tuoi pensieri e le tue aspirazioni, che
non lo farai invano.—Pensa infine che tua madre, quella povera donna
ti adora, e che tu potresti cercare tutto il globo senza trovare un
cuore pieno di te come il suo. La sua esistenza e legata alla tua, il
tuo avvenire e la sua vita; serba per essa i tesori del tuo affetto.

«Io spero che non sara lontano il giorno in cui tu saluterai con gioia
il ritorno della tua pace. E questo il migliore augurio che sappia
farti il tuo affezionato

PAOLO».




XVIII


Passeremo d'un tratto due mesi che scorsero per Ermanno in una sola
angoscia. Dopo la lettera di Paolo egli perdette tutte le speranze,
e comprese d'esser stato vittima di una dolorosa illusione.—Non si
strappa da un cuore nobile la radice di un affetto che v'impresse
profondo solco, senza lacrime, e senza sangue; non si abbandonano di
subito le piu care speranze, ne si soffrono i piu grandi disinganni
senza che l'anima non riceva tremende scosse, senza amaramente soffrire.

Ermanno concentro se stesso in un'attivita febbrile, nascose a tutti il
suo dolore che tentava d'improntarglisi sul volto, inganno financo sua
madre, simulando talora allegrezza; ma per cio fare, dovette chiudere
nel suo seno tutta l'amaritudine che voleva farsi strada, dovette
celare una serpe che gli rose ogni speranza.

Debole per natura, affranto dalle fatiche che s'imponeva studiando
continuamente, ricadde ammalato; il morbo che gia due volte lo aveva
minacciato, ritorno all'assalto piu possente di prima.

Verso la fine di febbraio fu obbligato a letto, ove lo troviamo ancora
al principio d'aprile.

Da qualche giorno pero, dava segni di miglioramento, ed il medico si
azzardo alla promessa che presto l'infermo riacquisterebbe la salute.

Paolo che viveva nell'incertezza, volle un giorno persuadersi egli
stesso sullo stato dell'amico. Parti pertanto da Milano per Brescia,
ove appena giunto, si reco alla casa di Ermanno.—Lo trovo alzato,
accanto al fuoco in arnese da camera.

Era pallido e macilento a tal segno, che Paolo provo una stretta al
cuore in vederlo. La madre stava seduta accanto a lui; da due mesi
quella povera donna, trascinava una vita di martirio accanto a quel
malato scontento di tutto.

Quando Paolo entro quella buona madre pianse per consolazione, giacche
ella sapeva quanta influenza egli esercitava sull'animo del figlio, e
certa che essi avevano molte cose a dirsi, li lascio soli.

I due amici parlarono per poco di cose indifferenti, infine Ermanno si
lascio sfuggire il nome di Laura.—Paolo, afferrata l'occasione spiego
tutta la sua eloquenza per consigliare l'amico a non piu pensare a lei,
e con una pittura viva ed animata, tento di persuaderlo che egli poteva
essere ancor felice.—Tutto fu vano.—Ermanno stette ad ascoltarlo, e
quando Paolo ebbe terminato, sclamo con aria d'indifferenza agitando la
cenere con una canna.

—Tu dici mio buon Paolo che non bisogna mai disperare, che al mondo ve
n'ha per tutti della felicita; ma t'inganni d'assai.—Per convincerti
di quanto asserisco, e necessario che tu entri alquanto nella mia
condizione, e necessario dirti che se gli avvenimenti del passato
sono a te larghi di promesse per l'avvenire, per me la cosa corre ben
diversa.—Ho tentato varie volte di credere, mi sono spesso confortato
alla speranza; ma infine, non trovai che delusioni!....

Per taluni sciagurati, la vita e un'anatema; costoro facciano bene
o male, raggiungono invariabilmente la meta loro assegnata: il
dolore.—Non e paradosso mio caro, non e scetticismo: tal quale mi
vedi, ho tentate tutte le vie che mente umana possa immaginarsi; eppure
lo crederesti? Mi trovai sempre qual prima annojato a morte.—Ho
tentato sai di aver fede nell'avvenire; lo sa Iddio con quanta forza mi
accinsi all'impresa! ma il destino mi avversa fatalmente....

La mia missione sulla terra e quella di vagheggiare le cose lontane ne
mai avvicinarle.—Avviene di me come del viandante, che si trascina
sulle ardenti arene del Sahara torturato dalle bugiarde promesse della
Fata Morgana.

Ermanno stette alquanto in silenzio, poscia prosegui con un sogghigno
quasi beffardo.

—Ah la virtu ed il dovere! Ecco due maschere d'ipocrisia, dietro cui
si celano spesso abbominevoli delitti.... Gran bella cosa il dovere, e
una scappatoja comodissima.... una risorsa!—Bada a me Paolo mio, non
ti fidare mai di queste parole, ricordati che il piu delle volte sono
merce di contrabbando.... Ah! ah! mi piace assai quel dovere che impose
a madamigella Laura Ramati di troncare una relazione incompatibile
colle sue.... virtu!... Ti saluto leggiadra creatura dai capelli biondi
come l'oro, dagli occhi cerulei come il cielo.—Seducente e vezzosa tu
mi chiamasti colle tue grazie per poi respingermi collo zelo delle tue
virtu.... Vola farfalla, vola leggiera come piuma sulla buccia d'un
altro fiore.... il mio e gia consumato!....

Paolo stava attonito contemplando l'amico, che andava man mano
agitandosi fino al delirio; lo prese per il braccio, e senti che i
suoi polsi battevano fortemente; aveva la febbre. Tento di calmarlo,
ma invano; Ermanno prosegui: «Sarebbe forse il dovere che consiglio
a madamigella Laura di mandarmi questo regalo», e si dicendo trasse
una lettera che consegno a Paolo—Ecco il piu bel saggio; la signorina
gonfia di tutte le virtu, non conosce quella che si chiama Carita. Si
calpestano tutte le promesse; si spergiura in nome di quanto v'ha di
piu sacro, indi si canzona quel poveraccio che ebbe la disgrazia di
credere.

Paolo lesse sorpreso quanto segue:

  Pregiatiss. Signore,

 I coniugi Ramati hanno l'onore di partecipare alla S. V. Preg. che la
 loro unica figlia Laura passera a nozze col signor Filippo Salviani
 da Milano—Sabbato prossimo si fara alla presenza d'amici parenti la
 cerimonia per le promessa nuziali.

 I suddetti fanno calcolo sulla presenza di V. S. Ill.

—Spero bene che non vi andrai, disse Paolo.

—Certo si, e un invito in tutte le forme, e non mancherei per tutto
l'oro del mondo, sarebbe un rendersi scortese a tanta.... premura!

—Ermanno, sii ragionevole, da retta a me che parlo per il tuo meglio.
Promettimi che non andrai.

—E inutile amico mio.... Ma non sai tu che attendo quel giorno con
febbrile impazienza!—Io la vedro ancora quella giovinetta ingenua,
la vedro festevole, profumata, inghirlandata... bella! Oh! perche mo'
vorresti che io mi privi di tanta fortuna?... Eppoi piu di tutto, io
debbo farle le mie felicitazioni.... Certo, ella deve pretenderli
questi riguardi dall'umile artista che degno altra volta di uno
sguardo...

—Sapro contenermi, sapro celare il mio dolore.... eppoi, ma che dolore
debbo io avere! Importa forse a me che madamigella Ramati si faccia la
sposa d'un altro?.... Val forse la pena che io mi prenda tanto fastidio
per un'incostanza naturalissima, o diro meglio... virtuosa? Ma che? non
si hanno cento mila lire di dote per non avere il diritto di ridere, e
divertirsi crudelmente alle spalle degli sciocchi, ed io mio caro Paolo
sono fra questi.

—Con tante ricchezze si puo liberamente lasciare da una parte la
coscienza.—A ciascheduno il suo; tu hai pennelli, tavolozza, tela e
colori; io il pianoforte, Haydn, Herz, Beethoven, Mendelssohn e Weber;
madamigella Laura ha la sua dote.

—Prevedo che quel giorno delle sue promesse sara uno dei piu lieti di
mia vita; ritornando a Milano, ti prego di annunziare a madamigella
il mio arrivo per l'epoca fissata. E questo un dovere troppo sacro di
gratitudine, e quella _virtuosa_ signorina si merita assai piu che non
le congratulazioni d'un par mio.

—Tu le parlerai dunque della mia profonda... riconoscenza....

Non pote piu proseguire, i singhiozzi gli soffocavano la parola; la
violenza che egli fece per mostrarsi calmo coll'amico, lo prostro del
tutto, e si rovescio sul seggiolone preda di un accesso di tosse secca
e straziante.




XIX


Havvi un'eta nella vita in cui tutte le emozioni, tutti gli avvenimenti
lasciano sull'animo una traccia cosi leggera, che poco dura e si
cancella tosto; l'eta di Laura.—Nella donna specialmente si constata
questo fatto.—E arduo assai l'ammettere che tutto cio che sente una
ragazza ne' suoi primi anni tragga sorgente dal cuore; questo organo
del nostro corpo e di tempra si delicata e sensibile che serba sempre
un rimasuglio di ricordo per tutto quello che vi e passato sopra.—Non
si puo negarlo, i grandi sentimenti della gioventu sono eccitati per la
massima parte dalla fantasia che si compiace d'ingrandire ed esagerare
ogni piccola cosa.—Egli e solo in eta piu avanzata, allorquando il
cuore ha preso il sopravvento sull'immaginazione che gli affetti, le
aspirazioni, i desiderii hanno un senso piu vero, un carattere piu
stabile.

Se cosi non fosse, in qual modo sarebbe giustificabile la condotta
di Laura, dove trovare un argomento per menomare alquanto, e rendere
scusabile la sua incostanza?... Niuno oserebbe dire che Laura fosse di
cattivo cuore; no, quella giovinetta per quanto frivola e leggiera,
era buona, e sensibile; solamente ella fu tratta al mal passo per
un'allucinazione della sua fantasia.

L'esaltamento del suo amore per Ermanno, fu piu opera della mente che
del cuore, ed e percio che dopo tante promesse, tanti giuramenti di
eterna costanza, noi la veggiamo abbandonarsi lieta e tranquilla alla
gioia, nella sera di sua fidanza.—Passata la nube che aveva alquanto
offuscata la sua pace, la giovinetta riprese il suo solito sorriso di
soddisfazione, e chissa se poco dopo, di Ermanno le venne a memoria
neppure il nome.

Ammirata, lodata, vezzeggiata da parenti ed amici, ella rispondeva alle
congratulazioni di tutti senza far mistero della sua gioia.—Non era
una gran festa, giacche il signor Ramati da uomo moderato non volle
sfoggiarla in inviti. Trattavasi di alcuni amici raccolti a festeggiare
le promesse senza grande etichetta, ma con molto buon umore.

Paolo era fra gl'invitati.—Stava seduto sopra un divano accanto a
madama Ramati colla quale aveva un discorso molto animato.—Ogni volta
pero che il domestico introduceva qualcuno, il nostro pittore volgeva
rapidamente lo sguardo a quella parte, come chi aspetta con ansieta.

Un attento osservatore avrebbe rimarcato che Laura evitava di trovarsi
con Paolo, e se talora i loro sguardi s'incontravano ella li ritraeva
tosto.

Le sale erano discretamente popolate d'uomini di tutte le eta, e di
eleganti signore. Madama Salviani primeggiava fra tutte per venusta di
forme messe assai bene in rilievo da un abito ingegnoso.—Il signor
Filippo Salviani di lei cugino, sposo fortunato di Laura, era pure
oggetto delle congratulazioni di tutti.

Per dare un saggio dell'abilita del fidanzato, Laura lo prego di
eseguire un pezzo sul pianoforte.—Era una suonata di circostanza,
eppercio si fece un silenzio di convenienza; tutti interruppero il
filo delle conversazioni, e si posero in ascolto.

Dopo i primi accordi fu spalancata la porta della sala, ed un servo
annunzio: Il signor Ermanno Alvise—Laura era in quel momento al fianco
di Filippo; quel nome gettato la d'improvviso le gelo il sangue nelle
vene. Tutti gli sguardi furono rivolti alla porta, essa sola non ebbe
il coraggio di alzare i suoi.

Ermanno comparve sulla soglia calmo e dignitoso, ma pallido come
cadavere; l'apparizione di quel volto freddo e sofferente, produsse uno
strano effetto su tutti gli astanti.

Papa Ramati gli mosse incontro, e presolo affettuosamente, per mano, lo
condusse presso sua moglie, indi prego il futuro genero di continuare
il pezzo incominciato.

Laura si trovava precisamente di fronte ad Ermanno, ma i di lei sguardi
non si staccavano mai dalla tastiera ove parevano incatenati.—Filippo
suono con discreta abilita, e non aveva ancor finito, che gia
gl'invitati battevano fragorosamente le mani.

Il signor Ramati presento il suo nuovo arrivato ad alcune signore, indi
lo lascio in liberta, e Paolo approfittando del momento si avvicino
all'amico, e gli disse sommesso.

—Te l'aveva pur detto che tu avresti turbata la gioja della festa.

—Oh, perche mai? chiese Ermanno.

—Io spero che farai uso della ragione per evitare una sconvenienza....
Sei livido.

—Ho la rabbia che mi divora....

—Bada che sei osservato.

—Sta tranquillo.

Laura frattanto erasi riavuta alquanto; ci affrettiamo a dichiarare
essere ella affatto all'oscuro dell'invito mandato ad Ermanno.—Dal
momento in cui egli entro nella sala, la povera giovinetta venne
oppressa da si violenta emozione che la obbligo a starsi seduta. Fu
spavento, e rimorso; un rapido sguardo passato sul volto di Ermanno, le
fece palese tutta la triste verita.

Con un pretesto trattenne il suo fidanzato al pianoforte tanto per
guadagnar tempo, e riaversi del colpo; ma lo sa Iddio se ella pensava a
cio che si dicesse in quel momento.

Ad un tratto Ermanno, lasciato Paolo, portossi al fianco di Laura, e
con piglio ardito le disse:

—Mi permettera madamigella Laura che io le faccia prima i miei
ringraziamenti..... poi le mie congratulazioni.

Laura si scosse a quella voce, sorrise balbetto una risposta: ma
avrebbe preferito esser sotterra in quel momento.

Ermanno prosegui con fare disinvolto volgendosi a Salviani.

—Ed a lei pure signor Filippo i miei complimenti..... In fede mia,
ella ha agito da vero diplomatico; nessuno di noi avrebbe sospettate
le sue intenzioni..... Forse neanche madamigella Laura.—Quando mi
pervenne la buona nuova, cascai dalle nuvole.....ma bravo ancora,
mille volte bravo; ella seppe scegliere il momento. Si dicendo Ermanno
sedette a loro di fronte; il signor Filippo ricambio di buon grado
quei complimenti, l'accento del giovane era si naturale; ma Laura non
s'inganno punto, ella conobbe lo strazio che celavano quelle parole, e
non ardiva ancora alzare lo sguardo.

Filippo, postoche era sopra un piacevole discorso, tento di proseguirlo
indirizzando un elogio a Laura. Ermanno riafferro prontamente il filo
per accrescere l'imbarazzo della giovinetta.

—Certo, sclamo egli sorridendo, senza offendere la modestia
di madamigella, io farei sincero augurio a tutti i miei amici
d'incontrarsi in una sposa quanto lei leggiadra..... e _virtuosa_.—Pur
troppo la e questa tal sorte che tocca a pochi prediletti, fra i quali
ho il piacere di contarvi il signor Filippo.—Creda pure signor mio,
che l'invidio di tutto cuore.

Laura alzo lo sguardo per la prima volta ad Ermanno, ed in quegli occhi
eravi un accento tale di preghiera, un'espressione si supplichevole,
da disarmare la collera di chiunque; ma Ermanno fu inesorabile; prese
a caso vari quinterni di musica, e sciegliendo fra essi vi trovo una
_Romanza_ d'Hoffmann.

—Madamigella, diss'egli, e da molto che non ho piu il bene di sentire
la sua voce; questa Romanza deve starle a meraviglia, e la sentirei
volontieri.

Laura tento di ricusare, ed egli si volse allora a Filippo dicendogli:

—Tocca a lei signore, ella ha piu influenza di quanto possa averne
io; la sua preghiera vale assai piu della mia, e madamigella non osera
rifiutarsi.....

Non c'era riparo, la crudelta era troppo raffinata, e Laura non potendo
schermirsene si abbandono alla sorte.—Tutti fecero silenzio, Filippo
accompagnava, ed Ermanno fisso gli occhi in volto a Laura che sotto
quello sguardo si sentiva oppressa, nullameno; fecesi coraggio, e canto:

  «Ombre amene, amiche piante,
  Il mio bene, il caro amante
  Chi mi dice dove ando?
  Zeffiretto lusinghiero
  A lui vola messaggiero,
  Di' che torni e che mi renda
  Quella pace che non ho!»

La musica era buona, ma l'esecuzione fu pessima; Laura aveva la
voce incerta e tremante.—Naturalmente alla fine tutti gli astanti
applaudirono, e la sposa si lascio cadere spossata per la forza che
dovette farsi.

—Per buona sorte, sclamo Ermanno sorridendo, per trovare il _suo bene_
madamigella non ha che a fare un passo..... il signor Filippo e qui.....

Paolo riusci a staccare l'amico dal pianoforte e conducendolo altrove
gli disse:

—Ermanno, tu soffri?

—Io? sei pazzo..... sto benissimo.

—Il tuo pallore e aumentato.

—E la gioia.... l'allegria!....

—Tu hai la febbre; andiamo a casa.

—Mai no; restero fino alla fine.

—Ascolta Ermanno, sii caritatevole verso quella povera fanciulla.....
sii generoso.

—Non le faccio gia del male! rispose egli cinicamente; finora non mi
sono che congratulato.....

Il signor Ramati non aveva certo invitato il pianista per lasciarlo
ozioso, e ad un punto eccito nel circolo una specie di sommossa; tutti
pregarono Ermanno di suonare, ed egli si arrese, a condizione che
madamigella Laura gli voltasse i fogli sul leggio.

Era impossibile rifiutarsi.

Egli si assise al pianoforte, e Laura ritta in piedi alla sua destra
sfogliazzava nella musica.—Quale diversita! Una volta allorche egli
disponevasi a suonare, ella si collocava amorosamente a lui d'accanto,
i loro cuori palpitavano in segreto, e spesso le mani si stringevano
furtivamente; ora Laura tremava, Ermanno soffriva, i loro cuori
battevano ancora, e piu violenti, ma per angoscia.....

Ermanno scielse, non a caso, la GRANDE POLONNAJSE di Herz;
e una suonata molto lunga, ed in tal modo rimaneva prolungato quella
specie di supplizio imposto a Laura.

L'artista aveva in quel momento il concorso di molte passioni che lo
ajutavano. L'ebbrezza della strana vendetta che si prendeva, diede
un'agilita convulsiva alle sue dita, e suono con quella maestria ed
inspirazione data a pochi.—Terminata la prima parte ei fece pausa per
asciugarsi la fronte, ed alzo gli occhi a Laura come per dirle: Una
volta toccava a te!—Laura comprese ed arrossi.

Incomincio la seconda parte; il signor Salviani prorompeva ad ogni
tratto in accenti d'ammirazione e la povera Laura invece sentiva
svegliarsele in cuore mille affetti che si urtavano a vicenda
causandole un'indicibile oppressione. L'ira, la rabbia che animavano
Ermanno glie lo fecero apparir piu grande, e noi crediamo che in quel
momento ella si dimenticasse di esser fidanzata.

L'uditorio era sospeso e subiva il fascino di tutte quelle vibrazioni
melodiche; la musica di Herz ha questo carattere che allegra, commove e
strazia nello stesso tempo. Alcune battute soavi e malinconiche vengono
bruscamente rotte dall'urto di un'accordo tetro e misterioso, da cui si
sviluppa bene spesso un canto allegro e popolare.—Weber e uniforme,
spesso monotono; Herz e sfrenato; la sua musica e come il vento che
passa su tutti i punti.

Il pezzo gia volgeva al suo fine; cio sollevava alquanto Laura, che
nell'ultima pagina scorgeva il termine di una posizione difficile.—Ad
un tratto pero Ermanno cedendo allo slancio della fantasia, fece
una digressione, ed abbandono le mani in balia del pensiero. Come
altre volte nei momenti d'inspirazione, egli si diede ad improvvisar
melodie.—Il suo primo incontro con Laura in casa d'Alfredo l'aveva
salutato con un grido d'amore tradotto musicalmente.—Ora dopo il
volgere di pochi mesi, egli si trovava ancora vicino a Laura forse per
l'ultima volta; ora doveva salutarla collo strazio dell'anima.—Il
primo incontro si ebbe un'inno; l'ultimo una nenia!

E tale fu la musica improvvisata da Ermanno; in quelle note che si
succedevano lente, in quegli accenti lugubri, era raccontata tutta la
storia di un amore infelice. Le amarezze, i dolori piu grandi ebbero un
espressione cosi straziante, che molti avevano le lagrime agli occhi.

Nel tetro susseguirsi di tristi accordi che parevano gemiti profondi,
sentivasi tratto tratto un canto confuso e lontano che doveva
certamente scuotere l'anima di Laura: era il canto del Notturno al
Chiaro di Luna, che ricordava all'incostante giovinetta i giorni felici
del suo primo amore!

Laura piangeva; sarebbe stato vano celare quelle lagrime che non erano
piu un mistero per gli astanti; d'altronde ella non piangeva sola
alcune signore, e specialmente madama Salviani la imitavano.

Anche ad Ermanno illanguidivasi la fantasia, ed accarezzava oziosamente
alcune cadenze per pensare al passato che in quel momento gli ricorreva
alla memoria. Volse intanto gli sguardi a Laura, che resa piu bella
per la commozione, stavagli al fianco, seducente quanto sia dato
immaginarlo.—Aizzato dalla gelosia, abbandono d'un tratto il metro
patetico della sua musica, e suono con rabbia.—Le note incalzavano le
note producendo strane dissonanze; le mani volavano agitate da un punto
all'altro della tastiera, col fremito della convulsione.

Nessuno comprese quella musica infernale, quel delirio del pensiero;
ma ogni nota rintronava nel cuore di Laura come una rampogna acerba
e sanguinosa. Dal complesso di quel frastuono ella concepi il vero
significato, comprese che in quella musica eravi l'amore, lo sdegno e
la disperazione; compreso che quelle note dovevano esser concepite fra
gli spasimi di atroci torture.—

L'artista si era vendicato..... ma l'uomo cadde annientato a tanto
sforzo di mente; l'urto di tanti pensieri, la lotta di tanti
sentimenti, oppressero talmente il povero Ermanno che si rovescio
all'indietro quasi svenuto, fra le braccia di Paolo che era accorso a
sorreggerlo.




XX


L'inverno era trascorso. Ai geli della temperatura, alle nevi che
coprivano la campagna, erano succeduti i zeffiri primaverili e le
erbette.—Ov'era il ghiaccio, giu pei burroni ammantati di bianco,
spuntavano timidette le viole schiudendo i loro profumati petali
alle aure vivificanti.—Le colline avevano perduta la loro squallida
apparenza, ed ai tiepidi raggi solari spingevano dal loro seno i primi
sbucci del muschio che le rende si belle.

Le nebbie della notte dileguavansi sul mattino, posando roride stille
di rugiada sulle zolle fiorenti, gli alberi gia si coronavano della
loro verzura nascondendo gli stecchiti rami.—Eppure tanta dovizie di
vegetazione, i primi saluti di natura che ritorna al sorriso, segnarono
gli ultimi giorni dell'esistenza di Ermanno.

—A meta della primavera, fra il profumo dei fiori e le carezze dei
zeffiri, il povero giovane esalava l'ultimo sospiro sulle labbra
dell'infelice madre.

Fu una lunga agonia! Durante l'inverno stette a Brescia; nella
primavera i medici gli consigliarono l'aria pura dei colli, eppercio fu
ricondotto alla villa del conte. Ma tutte le cure e le sollecitudini
furono vane!.... Un mese dopo, appunto in un bel mattino lieto e
ridente, il povero Ermanno mori.....

Mori fra quei colli che l'avevano ospitato nei giorni di sua
felicita.—Povera madre, egli diceva morendo, tu resterai sola, sola
al mondo perche io lo sento, non vivro piu a lungo..... E diffatti due
giorni dopo, Ermanno non era piu!....

Poco lungi dalla villa del conte, dopo il cammino di una mezz'ora si
scorge non molto lontano un modesto cimitero, poetico sempre come
tutti i cimiteri di villaggio, ove non vi ha lusso di monumenti, e la
natura opera a suo capriccio..... Vi si giunge per una stradicciuola
che scende dolcemente; dintorno tutto e bello; da una parte il lago e
le colline, dall'altra i monti.—La costruzione di quel sacro luogo
e di una semplicita elementare; tutto consiste in una cinta di rozza
muraglia.

L'entrata e chiusa da un cancello di ferro; nel mezzo del campo si erge
una gran croce di legno che sembra il trono della morte; indi attorno,
fra l'erba che cresce confusa, spuntano molte croci, talune portanti
ghirlande appassite.—

Eppure tutto e bello la dentro. Quella semplicita parla al cuore, e
sembra che quei morti riposino sotto la protezione della gran croce
che s'innalza fra loro.—Accanto al cimitero havvi una chiesuola
col campanile quasi in rovina; una piccola campana appare fra
quelle macerie; e dessa che chiama i pietosi popolani del dintorno,
allorquando qualche anima passa da questa all'altra vita.—

Verso sera di un bel giorno di Maggio, una donna vestita a bruno,
col dolore piu profondo scritto sul volto, si avviava alla volta del
campo santo; assorta ne suoi pensieri, procedeva cogli occhi a terra
asciugandosi talvolta una lagrima; giunta al cancello l'apri, ed entro
nel recinto.—In fondo, all'ombra di un salice, l'unico che vi fosse
cola, eravi una croce nuova piantata nella terra smossa di recente;
appie di quella croce la donna cadde in ginocchio, e pianse a dirotto.

Da tre giorni Ermanno riposava la sotterra!....

Era un'incantevole dimora degna al tutto dell'artista che ebbe al mondo
vita affannata e tempestosa; la, sotto le povere zolle quel cuore
straziato aveva forse trovata la sua pace.

Ermanno non era piu! Il soffio di morte spense la sua debole esistenza.
Il cuore piu nobile, il dolore piu grande, il genio piu sublime, si
compendiavano in quella povera croce che sovrastava mestamente al
tumulo.—Ermanno non era piu! La sua vita fu breve come lampo.....
Passo e sparve, lasciando dietro di se una traccia luminosa.—

Egli non era nato a tempo; l'anima sua precorse l'epoca a cui era
destinata, eppercio la sua fase fu una tortura continua, un martirio
straziante. Passo rapidamente la corruttela del mondo non ancora
pervenuto a' suoi alti destini; ovunque trovo seminata la perfidia,
ovunque ebbe a soffrire disinganni.—Oppressa e sfinita quell'anima
nobile, s'involo dalle nostre basse regioni per risalire al suo cielo
d'onde erasi dipartita prematuramente, e nascose il corpo che la
vestiva in un cimitero deserto e solitario; lo nascose allo sguardo
dei profani, affinche quel frale che non ebbe pace in vita non venisse
insultato in morte!....

Ermanno mori lasciando nel piu doloroso isolamento la povera madre sua
che tanto lo amava.—Se e vero che le vicende di quaggiu sono governate
da Dio, bisogna dire che la sapienza divina e talora inesplicabile!—A
noi miseri mortali non e certamente dato di confutare e comprendere
le sante leggi della creazione; ma bisogna dirlo, noi sortiamo dalla
natura un carattere diametralmente opposto e ribelle alle disposizioni
sui destini umani!

Quella povera donna aveva sperato che la sua vecchiaia venisse
confortata dall'amore dell'unico figlio educato con tanto affetto;
aveva sperato che egli le chiuderebbe gli occhi nell'estremo istante
della vita; invece..... cosa straziante! toccava ad essa vecchia e
cadente, di compiere si doloroso ufficio sulla sua creatura.

Quel poco che le rimaneva d'avvenire doveva attaccarlo alle speranze
d'una tomba.—Sola, abbandonata con un dolore inestinguibile che
solo una madre puo comprendere, quella sventurata doveva ancora
vivere..... e vivere forse per anni ed anni, fra una moltitudine
che le era indifferente.—Vivere della memoria del suo Ermanno
estinto! ......................... .........................
.........................

—Per di qua, per di qua, gridava un ragazzino precedendo una comitiva
di cittadini giu del pendio.—Ecco la chiesa, essa e la sicuramente,
aggiunse additando la chiesuola del cimitero.

—Va bene, rispose un signore elegantemente vestito,—va abbasso e
bada ai cavalli; e volgendosi agli altri sclamo: da brave signorine si
diano coraggio. E tu poltrone ajutale. Questa rampogna era diretta ad
un altro giovane di aspetto distinto che dava il braccio a due giovani
donne. Una era vispa ed allegra, e durante tutta la salita, non aveva
fatto altro che chiaccherare..... e l'altra, sebbene pure giovanissima,
aveva un'aria piu grave, e col suo pallore dava segni d'interna
sofferenza.—Era infine Laura. Il giovane che le dava il braccio era
suo cugino Alfredo; negli altri il lettore avra gia riconosciuto Paolo
e Letizia; tutti buoni amici di Ermanno.

Laura da qualche mese si chiamava madama Salviani; ma in vederla
sembrava che le gioie del matrimonio valessero poco a consolarla.—

Paolo seppe subito della ricaduta di Ermanno, la notifico a Laura che
ne ebbe grave rimorso.—Al momento di partire per la campagna secondo
il consiglio de' medici, Ermanno ne fece avvisato l'amico.

D'allora in poi non vi fu piu scambio di novelle, per cui Paolo decise
di recarsi in Brescia e passare alla villa del conte, onde saperne
qualche cosa.—Nessune nuove, buone nuove, pensava egli, tuttavia volle
assicurarsene.

Giunto a Brescia, trovo facilmente un compagno in Alfredo. Laura in
quei giorni era appunto in casa dello zio, e parte per desiderio di
rivedere colui che aveva amato..... e che forse amava ancora; parte per
tentare una riconciliazione che la coscienza le imponeva, decise di
unirsi essa pure con Letizia alla gita di Paolo.

Partirono dunque in carrozza, il pittore faceva da auriga, ed in
brev'ora giunsero ai piedi del colle per cui si sale alla villa del
conte.—Discesero e presero la salita. Nessuno si trovava alla villa,
ed un ragazzino richiesto da Paolo, disse che madama Alvise era andata
alla chiesa.

Paolo persuaso che Ermanno fosse colla madre non chiese altro, e si
fece guidare sul luogo.

—Faremo una bella sorpresa ad Ermanno, sclamo egli entrando per il
primo nella chiesuola. Ma subito dopo ne usci dicendo: non c'e anima
viva..... Eppure quel ragazzo assicuro d'averla vista.

—Sara nel giardino, osservo Alfredo.

—Dov'e questo giardino?

—Eccolo qui.

—E un cimitero, non ne vedi la croce.

—Allora sara un cimitero..... entriamo.

—No, no signor Paolo, sclamo Laura, io non vado volontieri in questi
luoghi, mi attristano troppo..... piuttosto ripassiamo alla villa del
conte.

—C'e un cancello, disse Alfredo, si puo vedere senza entrarvi; in cosi
dire si libero dal braccio delle due donne appressandosi all'entrata
del recinto.—

In quel mentre una donna vestita a bruno, comparve fra le sbarre del
cancello, l'aperse, e senza nemmeno alzare lo sguardo sugli astanti,
s'incammino via.

Un senso di terrore gelo le fibre d'ognuno; Paolo, Alfredo e Letizia,
riconobbero in quell'infelice la madre di Ermanno; Laura non la
conosceva di persona, ma fu pur colta dalla stessa pieta, ed il di lei
cuore provo una stretta dolorosa, perche su quel volto addolorato,
vi trovo una rassomiglianza che le fece tutto palese.—Le gramaglie
ond'era vestita suscitarono un dubbio crudele nell'animo di tutti, e
Paolo con passo incerto, senza poter profferir parola, mosse incontro a
quella donna, e l'arresto per il braccio.

Ella si volse, lo guardo in volto, mando un grido di sorpresa che
scoppio in un singulto, e si nascose il volto fra le mani.

Gli altri si avvicinarono, ma nessuno oso turbare lo sfogo di quel
dolore; tutti avevano le lagrime agli occhi.

—Per pieta di voi signora! sclamo finalmente Paolo, diteci, diteci
qualche cosa.... che e avvenuto?

—Mio figlio.... il mio Ermanno, non e piu!

Queste parole dette con tanto strazio caddero come colpi di pugnale
sull'anima di Laura, che non ebbe piu freno al pianto.

—Oh! Paolo, aggiunse la madre fra i singhiozzi, se tu sapessi quanto
ha sofferto quel povero angelo!... certamente egli e in cielo, perche
mio Dio, non si puo morire cosi senza premio!.... ora e la, riprese
additando il salice, e la che dorme la mia creatura, e la mio buon
Paolo il tuo amico.... tuo fratello. Ed io non sono morta di dolore!
Il cielo m'infligge di vivere in tanta desolazione peggiore di
morte.—Sono tre giorni appena che il mio Ermanno e morto; tre giorni
che il suo corpo sottile e consumato riposa la, sotto quel salice!....

Nessuno sapeva trovare una parola di conforto.—Letizia e Laura si
erano abbracciate piangendo; Paolo ed Alfredo si facevano forza, ma le
lagrime scaturivano dai loro occhi.—Era un quadro straziante oltre
ogni dire. Gia da alcuni istanti, tutti serbavano un assoluto silenzio,
nessuno aveva piu parole; quando quella povera madre interruppe
coll'accento un po' piu rassegnato:

—Ho una lettera per te Paolo, ed un'altra che non so a chi sia
diretta, eccola; e trasse dal seno due lettere una delle quali portava
scritto—PER LEI—e piu sotto: consegnarla a Paolo.—Le ho trovate nel
suo tavolo, fu anzi egli stesso che mi disse di mandartele.... povero
figlio mio! Tu farai recapitare quella lettera a chi tocca... non dirmi
chi sia colei, non voglio aver alcuno da maledire; non dirmi chi essa
sia, non voglio conoscerla.—Nel consegnarle questa sua ultima lettera,
le dirai che io le perdono tutto il male che ella fece a quello
sventurato..... le dirai che all'ultimo suo sospiro si frammischio
col nome di sua madre quello di un'altra donna... certamente il
suo.—Le dirai infine che io preghero Iddio affinche risparmii a lei
l'espiazione del male, che fece a noi.... non uno de' suoi dolori, non
una delle mie lacrime le cadano sulla coscienza, giacche ne avrebbe un
eterno rimorso!

Ora vieni Paolo.... vieni a vedere la tomba di mio figlio; a mandargli
l'ultimo saluto, tu che l'amavi tanto!....

Paolo si lascio condurre macchinalmente, gli altri lo seguirono.

Giunti presso il cancello la madre di Ermanno si fermo ad un
tratto.—Ella osservo che dal collo di Laura pendeva una medaglietta
sfuggita di sotto al velo della giovine sposa che si era scomposto
nell'abbracciare Letizia.—La povera madre ravviso quella medaglietta,
e la verita le brillo d'un lampo alla mente; ma fece forza a se stessa
e tacque; pero mentre gli altri erano gia entrati nel recinto e Laura
si preparava a seguirli, ella la prese ruvidamente per il braccio
sclamando:

—No signorina..... voi non potete entrare; e la respinse con sdegno.

Laura cadde in ginocchio, si celo il volto fra le mani, e stette
immobile finche gli altri ritornarono.—Ella aveva pregato!
.........................

ULTIMA LETTERA DI ERMANNO A LAURA.

«Permettimi o Laura che colla stessa famigliarita di altra volta, colla
stessa confidenza rivolga a te le mie parole; saranno le ultime, e per
dirti tutto quello che mi viene dal cuore, ho bisogno di richiamarmi
alla mente i giorni piu felici del mio passato; per dirti l'animo mio
ho duopo di credere che tu sii sempre qual prima l'angelo delle mie
speranze.

«Non aspettarti amare rampogne.—In questi momenti supremi, sento che
io non appartengo piu alla terra; sono tranquillo, calmo e sorridente
come nei primi anni di giovinezza, allorche il mondo mi appariva come
un giardino di fiori.

«Fra pochi giorni, io non saro piu! Sento che la mia vita volge al
suo termine, e quando tu leggerai queste pagine, il mio corpo posera
sotterra.—Ascolta adunque o Laura le ultime parole, l'ultima preghiera
di un moribondo che negli ultimi istanti di sua esistenza ti manda un
tenero saluto.

«Al punto di separarmi da questo mondo, e dare l'addio estremo alle
cose sue, mi sento in obbligo di sciogliere la tua coscienza da
qualsiasi rimorso, e far si, che tu possa liberamente rivolgere a me
i tuoi pensieri, senza che nessun ostacolo mi contenda quelle poche
reminiscenze che tu serberai del tuo Ermanno.

«Se lo rammenti, io fui sventurato profeta del mio avvenire: l'amor tuo
era cosa troppo grande per me, perche potesse a lungo appartenermi. La
felicita suprema, trae seco per legge di natura sui destini umani una
sequela di sacrifizii, e quel po' di bene che l'uomo incontra in vita,
deve pagarlo a prezzo di dolore.—Il triste vaticinio si avvero, e dal
momento che le piu ridevoli speranze presero possesso nel mio cuore,
venne a colpirmi il disinganno piu amaro.

«Non a te Laura io volgo lamentanza; se alcuno si puo cagionare
della mia disgrazia, e questi il destino di cui tu fosti innocente
esecutrice.—Non a te, povera fanciulla, tocca la taccia di avermi
aperta una tomba; io soccombo al male che gia rapi di vita il padre
mio.—Puo darsi che alcune circostanze mi abbiano tratto immaturamente
a si dolorosa catastrofe, puo darsi che alcuni avvenimenti abbiano
affrettato il termine della mia esistenza; ma di cio non debbo
incolpare che me stesso.

«D'altronde, credi tu Laura che tanto mi spaventi l'idea di morire?...
Da lungo tempo mi sono rassegnato al duro passo, e mi ricordo che
sino dalla prima giovinezza presentiva che la mia vita sarebbe stata
breve.—Se e tale il mio destino, si compia; piego il capo ai voleri
supremi; ma prima di lasciare questa terra, prima che il mio cuore
abbia cessato di battere, voglio svelarti che se di qualche bene mi
sorrise la vita, ne debbo a te gran parte, che le piu belle speranze,
le gioie piu pure mi vennero da te.—Voglio dirti di quanto amore tu mi
empiesti l'anima, e che nessuno piu al mondo ti amera quanto io ti ho
amata.

«Il tuo affetto per me fece nascere nel mio cuore delle grandi cose,
mi arreco grandissimi conforti.—Or fa quasi un'anno che noi ci siamo
incontrati per la prima volta, un'anno trascorso come sogno, e che fu
tutto un sol sospiro.—Oh i bei giorni! me li vedo ancora apparire in
lontananza lieti e sorridenti, ne risento ancora il loro passaggio!

«Laura mi abbandono, ed essi con ella.... Ora sono solo desolato,
stanco di tutto; ora non ho piu nulla a desiderare, nulla a sperare....

«Vivere sarebbe per me di peso. Le memorie del passato non bastano
per se sole a confortare il presente, qualora la speranza cessi di
sorridere: le reminiscenze dei di felici aggravano vieppiu nella
sventura.

«Abituato alle tenebre, mi trascinava sul cammino della vita un passo
dietro l'altro; la via era forse piu lunga, ma assai triste.—Volli
veder la luce; era cosa troppo grande per me, ne rimasi abbagliato.
Mi tocco la sorte della farfalla che corre anelante alla fiamma ove
sciagurata, si brucia l'ale.

«Ma io non ignorava quale dovesse essere l'ultima scena del dramma.—Ti
ricordi Laura della mia prima lettera?.... Profeta veridico io fui di
tutte le mie vicende; tu mi amavi coll'entusiasmo dell'inesperienza, il
primo barlume di ragione caccio dal tuo cuore ogni memoria di me, e mi
dimenticasti.

«Eppure, dopo tutto io mi serbava ancora una dolce speranza!—Oh!
perche Laura mia invece di ricorrere ad un pretesto, non trovasti
il coraggio di confessarmi la verita? Perche non dirmi che la prima
fase del tuo cuore era compiuta?.... L'amante avrebbe ceduto il posto
all'amico, e ti giuro che mai uno piu fedele ne avresti trovato.
Quanto rassegnato mi sarei se tu penetrata di pieta mi avessi stesa la
mano confortandomi colla tua amicizia a sopportare il peso di tanta
sciagura!—Tu sola avresti potuto operare questo miracolo.

«Ma nulla! Ecco cio che mi amareggia; ti circondasti di una noncuranza
opprimente, simulando la piu barbara indifferenza col povero Ermanno,
che pur tanto ti amava.—Fu una ben crudele prova quella che mi
tocco subire! Non ti diro tutte le mie torture, ne quanto straziante
mi giungesse quella tua lettera scritta a Paolo.—Tentai una bassa
vendetta in quella sera della tua fidanza, ma tu mi avrai gia
perdonato, perche in quei terribili momenti io era fuor di senno.

«Ormai, lo ripeto, sono tranquillo; gli sconforti ed i disinganni della
vita, le noje ed i disagi della malattia, hanno paralizzata la mia
suscettibilita. Ormai ho rinunziato al piu ridente sogno che mai mente
umana abbia vagheggiato.

—Sai tu qual era questo sogno?.... Ora appena oso confessartelo; ora
non temo piu di offendere la tua verecondia svelandoti il secreto del
mio cuore, perche la mia morte tronchera qualunque suggestione.

«Fissando lo sguardo nel passato, veggo ancor da lontano quella bella
speranza.... essa fugge, fugge nello spazio, e fra poco sparira a'
miei sguardi;—Oh! di quanti secreti palpiti non ho io alimentato
questo caro sogno! Al di la di tutte le gioie umane, io ne pregustava
una sola, grande, immensa;.... quella di divenire un giorno tuo
sposo.—Vedi che bella follia! eppure l'ho cullata nel mio cuore per
molto tempo questa dolce lusinga, ho vissuto per essa.

«Tuo sposo! Ma havvi parola che riassuma maggiori felicita.... havvi
idea piu dolce, speranza piu bella?—Oh! di quante cure saresti
l'oggetto se tu fossi mia: vorrei circondarti de' miei sospiri,
avvolgerti nelle mie carezze; vorrei seminare una via di fiori sul tuo
cammino, dividere le tue gioie, confortare i tuoi affanni, asciugare le
tue lagrime.—Tu saresti felice, perche io tanto farei, tanto ti amerei
che non troveresti una spina sotto a' tuoi passi, anche a costo di
piantarmele tutte in cuore.

«Vorrei chiudere colle mie dita i tuoi begl'occhi al riposo, e
riaprirli sul mattino co' miei baci; vorrei sempre guardarti, bearmi
ne' tuoi sguardi; sempre vivere dell'amor tuo!.... Ma cio non puo
essere, e destino che la vita scorra fra un'alternarsi di speranze e
d'affanni.—Noi saremmo troppo felici, sempre felici, e la felicita
duratura non e per i mortali; l'uomo si santifica sulla via del dolore;
e quella la sua missione.... la sua scienza.

«Perche non sei tu nata povera come me? perche la sorte ti pose a tanta
altezza sicche io non possa mirarti senza arrossirne?.... Tu saresti
stata la compagna di mia giovinezza, mia madre, la povera mia madre
avrebbe benedetta in te una figlia.—Soli, lontani dal mondo, racchiusi
nel nostro nido, avremmo trovata una felicita rara in terra.

«Sarebbe stato allora il mio compito di provvedere alla tua esistenza;
avrei lavorato sino all'incredibile per procurarti tutti i comodi di
una vita agiata.—Oh Laura, l'amore fa dei prodigi, ed io sento che con
te sarei diventato grande. Qual dolce sogno, mio Dio! Perche mai la
mente puo concepire una felicita che non puo realizzarsi?

«Io ti avrei celata allo sguardo di tutti per conservarti mia, tutta
mia per sempre.—Con un angelo come te al fianco, avrei sfidate tutte
le avversita della sorte;.... ma che dico, poteva mai il soffio della
sventura alitare sui nostri cuori uniti? Poteva colpirci affanno tanto
grave da farci per un'istante dimenticare la nostra felicita?

«Laura, tu potrai cercare per tutto il mondo, ma non troverai un
paradiso quale io l'ho sognato per te! Ne la turbolenza delle feste,
ne il fasto, il lusso ed il sussidio delle ricchezze, potranno mai
avvicinare quell'aureola di tutta gioia che avrebbe coronata la nostra
unione.

«Vivere per te, amarti dell'amore degli angeli; ecco quale sarebbe
stata la mia meta! e nelle recondite dolcezze del nostro santuario
abbellito dal sorriso ineffabile d'un amore senza fine, noi avremmo
provato che il cuore e il piu ricco dei tesori, e che solo per esso si
possono dimenticare le angustie dell'esistenza!....

.........................

«Ecco il secreto che ora oso confidarti perche sono sull'orlo della
tomba; ecco il sogno che allegro di qualche dolcezza la mia povera
vita.—Dimmi tu Laura se si poteva piu oltre spingere l'illusione;
dimmi tu se non sono un povero pazzo!

«Cio che e strano si e che ti scrivo colla dolce persuasione di
avere una risposta: davvero che sarei molto ansioso di sapere quel
che penserai dopo la lettura di queste pagine; e sono certo che tu
mi perdoneresti di aver sollevato il velo di una speranza che sinora
nascosi tanto gelosamente.... Ma io saro morto allora, e la tua lettera
giungerebbe troppo tardi!

«In queste ore supreme, mi attraversano la mente tutti gli episodj
della vita; gli anni passati si schierano nella mia memoria... oh la
triste corona! Ognuno d'essi porta l'impronta di illusioni svanite,
di speranze deluse. I primi appariscono come pallide larve, e gia si
confondono nelle tenebre dell'oblio.—L'ultimo appena si presenta
adorno di qualche conforto... Fu una lunga illusione, una lunga
speranza, morta essa pure miseramente come tutte le altre!....

«Vivi felice, o Laura; e questo il voto piu ardente dell'anima mia:
possa tu ritrovare nella pace domestica, nell'amore del tuo sposo
quelle gioie che io ho cercato invano.—Vivi felice, e quest'augurio
si mescera all'ultimo mio sospiro.

«Io non vedro piu i tuoi begl'occhi, non udro piu il suono della
tua voce penetrante, non stringero piu la tua bella mano, ma tu ti
ricorderai spesso di me, perche lascio nel tuo cuore un tesoro di
memorie.... fra qualche anno, allorche l'affetto di madre vincera
quello di sposa, volgendo il pensiero al povero Ermanno, ti sentirai
commossa.... rammentati allora per tua pace che io abbandono la terra
perdonandoti.

«Un'altra preghiera.—Se mai ti accadesse di recarti in Brescia, vieni
Laura, vieni fra questi colli a visitare la mia ultima dimora.... vieni
a deporre un fiore sulla croce che segnera il mio nome.—

«Ah! pur troppo non sara incolta quella tomba! E riserbato alla mia
povera madre lo straziante compito di vegliare al tumulo... mia madre,
che mentre ti scrivo mi guarda cogli occhi lagrimosi. Essa mi legge
sul volto l'amara sentenza del mio destino; mi vede lentamente morire,
senza che le sue lacrime, le sue preghiere ritardino d'un istante il
colpo fatale che la spingera al sepolcro.

«Povera madre! Tanti anni di cure consumati a crescere un figlio che
presto spirera fra le sue braccia, lasciandola col triste retaggio di
un dolore senza fine.—Io l'abbandono sola per tutto il resto di sua
vita nella piu straziante desolazione.... Ove volgera i suoi passi
per cercarmi questa misera creatura, allorche saro morto?.... Chi
asciughera le sue lagrime; chi le chiudera gli occhi all'eterno riposo!

«Oh! faccia il cielo che ella trovi la forza per reggere a tanta
sventura.—Povera madre!—

«Bisogna credere in fin di vita, bisogna credere nella Provvidenza
divina; ed io spero che il martirio di questa donna avra il suo
premio.—Rassegnazione e confidenza nei decreti supremi!.......... Ora
Laura, mio angelo..... addio!—Se una lacrima ti venisse sul ciglio
a questo estremo saluto, pensa che io pure piango.... Ah! mi saranno
care le tue lacrime.... piangi, piangi sulla sventura di colui che pur
morendo sente di amarti ancora immensamente!
